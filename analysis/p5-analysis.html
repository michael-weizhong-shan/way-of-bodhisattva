<!doctype html>
<html lang="zh-Hans" dir="ltr" class="docs-wrapper plugin-docs plugin-id-default docs-version-current docs-doc-page docs-doc-id-analysis/p5-analysis" data-has-hydrated="false">
<head>
<meta charset="UTF-8">
<meta name="generator" content="Docusaurus v3.9.2">
<title data-rh="true">第五品 正知正念 | 入菩萨行论</title><meta data-rh="true" name="viewport" content="width=device-width,initial-scale=1"><meta data-rh="true" name="twitter:card" content="summary_large_image"><meta data-rh="true" property="og:image" content="https://michael-weizhong-shan.github.io/way-of-bodhisattva/img/docusaurus-social-card.jpg"><meta data-rh="true" name="twitter:image" content="https://michael-weizhong-shan.github.io/way-of-bodhisattva/img/docusaurus-social-card.jpg"><meta data-rh="true" property="og:url" content="https://michael-weizhong-shan.github.io/way-of-bodhisattva/analysis/p5-analysis"><meta data-rh="true" property="og:locale" content="zh_Hans"><meta data-rh="true" name="docusaurus_locale" content="zh-Hans"><meta data-rh="true" name="docsearch:language" content="zh-Hans"><meta data-rh="true" name="docusaurus_version" content="current"><meta data-rh="true" name="docusaurus_tag" content="docs-default-current"><meta data-rh="true" name="docsearch:version" content="current"><meta data-rh="true" name="docsearch:docusaurus_tag" content="docs-default-current"><meta data-rh="true" property="og:title" content="第五品 正知正念 | 入菩萨行论"><link data-rh="true" rel="icon" href="/way-of-bodhisattva/img/favicon.ico"><link data-rh="true" rel="canonical" href="https://michael-weizhong-shan.github.io/way-of-bodhisattva/analysis/p5-analysis"><link data-rh="true" rel="alternate" href="https://michael-weizhong-shan.github.io/way-of-bodhisattva/analysis/p5-analysis" hreflang="zh-Hans"><link data-rh="true" rel="alternate" href="https://michael-weizhong-shan.github.io/way-of-bodhisattva/analysis/p5-analysis" hreflang="x-default"><script data-rh="true" type="application/ld+json">{"@context":"https://schema.org","@type":"BreadcrumbList","itemListElement":[{"@type":"ListItem","position":1,"name":"第五品 正知正念","item":"https://michael-weizhong-shan.github.io/way-of-bodhisattva/analysis/p5-analysis"}]}</script><link rel="stylesheet" href="/way-of-bodhisattva/assets/css/styles.f2f6b75d.css">
<script src="/way-of-bodhisattva/assets/js/runtime~main.dc103767.js" defer="defer"></script>
<script src="/way-of-bodhisattva/assets/js/main.a8f1c48c.js" defer="defer"></script>
</head>
<body class="navigation-with-keyboard">
<svg style="display: none;"><defs>
<symbol id="theme-svg-external-link" viewBox="0 0 24 24"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"/></symbol>
</defs></svg>
<script>!function(){var t=function(){try{return new URLSearchParams(window.location.search).get("docusaurus-theme")}catch(t){}}()||function(){try{return window.localStorage.getItem("theme")}catch(t){}}();document.documentElement.setAttribute("data-theme",t||(window.matchMedia("(prefers-color-scheme: dark)").matches?"dark":"light")),document.documentElement.setAttribute("data-theme-choice",t||"system")}(),function(){try{const c=new URLSearchParams(window.location.search).entries();for(var[t,e]of c)if(t.startsWith("docusaurus-data-")){var a=t.replace("docusaurus-data-","data-");document.documentElement.setAttribute(a,e)}}catch(t){}}()</script><div id="__docusaurus"><div role="region" aria-label="跳到主要内容"><a class="skipToContent_fXgn" href="#__docusaurus_skipToContent_fallback">跳到主要内容</a></div><nav aria-label="主导航" class="theme-layout-navbar navbar navbar--fixed-top"><div class="navbar__inner"><div class="theme-layout-navbar-left navbar__items"><button aria-label="切换导航栏" aria-expanded="false" class="navbar__toggle clean-btn" type="button"><svg width="30" height="30" viewBox="0 0 30 30" aria-hidden="true"><path stroke="currentColor" stroke-linecap="round" stroke-miterlimit="10" stroke-width="2" d="M4 7h22M4 15h22M4 23h22"></path></svg></button><a class="navbar__brand" href="/way-of-bodhisattva/"><b class="navbar__title text--truncate">入菩萨行论</b></a><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">浏览模式</a><ul class="dropdown__menu"><li><a aria-current="page" class="dropdown__link dropdown__link--active" href="/way-of-bodhisattva/">按科判浏览</a></li><li><a class="dropdown__link" href="/way-of-bodhisattva/chapters/p0">按品目浏览</a></li></ul></div><a class="navbar__item navbar__link" href="/way-of-bodhisattva/intro">关于本站</a></div><div class="theme-layout-navbar-right navbar__items navbar__items--right"><div class="toggle_vylO colorModeToggle_DEke"><button class="clean-btn toggleButton_gllP toggleButtonDisabled_aARS" type="button" disabled="" title="system mode" aria-label="切换浅色/暗黑模式（当前为system mode）"><svg viewBox="0 0 24 24" width="24" height="24" aria-hidden="true" class="toggleIcon_g3eP lightToggleIcon_pyhR"><path fill="currentColor" d="M12,9c1.65,0,3,1.35,3,3s-1.35,3-3,3s-3-1.35-3-3S10.35,9,12,9 M12,7c-2.76,0-5,2.24-5,5s2.24,5,5,5s5-2.24,5-5 S14.76,7,12,7L12,7z M2,13l2,0c0.55,0,1-0.45,1-1s-0.45-1-1-1l-2,0c-0.55,0-1,0.45-1,1S1.45,13,2,13z M20,13l2,0c0.55,0,1-0.45,1-1 s-0.45-1-1-1l-2,0c-0.55,0-1,0.45-1,1S19.45,13,20,13z M11,2v2c0,0.55,0.45,1,1,1s1-0.45,1-1V2c0-0.55-0.45-1-1-1S11,1.45,11,2z M11,20v2c0,0.55,0.45,1,1,1s1-0.45,1-1v-2c0-0.55-0.45-1-1-1C11.45,19,11,19.45,11,20z M5.99,4.58c-0.39-0.39-1.03-0.39-1.41,0 c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0s0.39-1.03,0-1.41L5.99,4.58z M18.36,16.95 c-0.39-0.39-1.03-0.39-1.41,0c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0c0.39-0.39,0.39-1.03,0-1.41 L18.36,16.95z M19.42,5.99c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06c-0.39,0.39-0.39,1.03,0,1.41 s1.03,0.39,1.41,0L19.42,5.99z M7.05,18.36c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06 c-0.39,0.39-0.39,1.03,0,1.41s1.03,0.39,1.41,0L7.05,18.36z"></path></svg><svg viewBox="0 0 24 24" width="24" height="24" aria-hidden="true" class="toggleIcon_g3eP darkToggleIcon_wfgR"><path fill="currentColor" d="M9.37,5.51C9.19,6.15,9.1,6.82,9.1,7.5c0,4.08,3.32,7.4,7.4,7.4c0.68,0,1.35-0.09,1.99-0.27C17.45,17.19,14.93,19,12,19 c-3.86,0-7-3.14-7-7C5,9.07,6.81,6.55,9.37,5.51z M12,3c-4.97,0-9,4.03-9,9s4.03,9,9,9s9-4.03,9-9c0-0.46-0.04-0.92-0.1-1.36 c-0.98,1.37-2.58,2.26-4.4,2.26c-2.98,0-5.4-2.42-5.4-5.4c0-1.81,0.89-3.42,2.26-4.4C12.92,3.04,12.46,3,12,3L12,3z"></path></svg><svg viewBox="0 0 24 24" width="24" height="24" aria-hidden="true" class="toggleIcon_g3eP systemToggleIcon_QzmC"><path fill="currentColor" d="m12 21c4.971 0 9-4.029 9-9s-4.029-9-9-9-9 4.029-9 9 4.029 9 9 9zm4.95-13.95c1.313 1.313 2.05 3.093 2.05 4.95s-0.738 3.637-2.05 4.95c-1.313 1.313-3.093 2.05-4.95 2.05v-14c1.857 0 3.637 0.737 4.95 2.05z"></path></svg></button></div><div class="navbarSearchContainer_Bca1"><div class="navbar__search searchBarContainer_NW3z" dir="ltr"><input placeholder="搜索" aria-label="Search" class="navbar__search-input searchInput_YFbd" value=""><div class="loadingRing_RJI3 searchBarLoadingRing_YnHq"><div></div><div></div><div></div><div></div></div></div></div></div></div><div role="presentation" class="navbar-sidebar__backdrop"></div></nav><div id="__docusaurus_skipToContent_fallback" class="theme-layout-main main-wrapper mainWrapper_z2l0"><div class="docsWrapper_hBAB"><button aria-label="回到顶部" class="clean-btn theme-back-to-top-button backToTopButton_sjWU" type="button"></button><div class="docRoot_UBD9"><aside class="theme-doc-sidebar-container docSidebarContainer_YfHR"><div class="sidebarViewport_aRkj"><div class="sidebar_njMd"><nav aria-label="文档侧边栏" class="menu thin-scrollbar menu_SIkG"><ul class="theme-doc-sidebar-menu menu__list"><li class="theme-doc-sidebar-item-link theme-doc-sidebar-item-link-level-1 menuHtmlItem_M9Kj menu__list-item"><b style="font-size: 1.1rem; padding: 0.5rem; display: block;">按科判浏览</b></li><li class="theme-doc-sidebar-item-category theme-doc-sidebar-item-category-level-1 menu__list-item menu__list-item--collapsed"><div class="menu__list-item-collapsible"><a class="categoryLink_byQd menu__link menu__link--sublist" href="/way-of-bodhisattva/"><span title="入造论之理" class="categoryLinkLabel_W154">入造论之理</span></a><button aria-label="展开侧边栏分类 &#x27;入造论之理&#x27;" aria-expanded="false" type="button" class="clean-btn menu__caret"></button></div></li><li class="theme-doc-sidebar-item-category theme-doc-sidebar-item-category-level-1 menu__list-item menu__list-item--collapsed"><div class="menu__list-item-collapsible"><a class="categoryLink_byQd menu__link menu__link--sublist" href="/way-of-bodhisattva/analysis/p1-analysis"><span title="所入之自性" class="categoryLinkLabel_W154">所入之自性</span></a><button aria-label="展开侧边栏分类 &#x27;所入之自性&#x27;" aria-expanded="false" type="button" class="clean-btn menu__caret"></button></div></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/analysis/p3-analysis"><span title="第三品 受持菩提心" class="linkLabel_WmDU">第三品 受持菩提心</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/analysis/p4-analysis"><span title="第四品 不放逸" class="linkLabel_WmDU">第四品 不放逸</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link menu__link--active" aria-current="page" href="/way-of-bodhisattva/analysis/p5-analysis"><span title="第五品 正知正念" class="linkLabel_WmDU">第五品 正知正念</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/analysis/p6-analysis"><span title="第六品 安忍" class="linkLabel_WmDU">第六品 安忍</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/analysis/p7-analysis"><span title="第七品 精进" class="linkLabel_WmDU">第七品 精进</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/analysis/p8-analysis"><span title="第八品 静虑" class="linkLabel_WmDU">第八品 静虑</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/analysis/p9-analysis"><span title="第九品 智慧" class="linkLabel_WmDU">第九品 智慧</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/analysis/p1-analysis"><span title="第一品 菩提心利益" class="linkLabel_WmDU">第一品 菩提心利益</span></a></li></ul></nav><button type="button" title="收起侧边栏" aria-label="收起侧边栏" class="button button--secondary button--outline collapseSidebarButton_PEFL"><svg width="20" height="20" aria-hidden="true" class="collapseSidebarButtonIcon_kv0_"><g fill="#7a7a7a"><path d="M9.992 10.023c0 .2-.062.399-.172.547l-4.996 7.492a.982.982 0 01-.828.454H1c-.55 0-1-.453-1-1 0-.2.059-.403.168-.551l4.629-6.942L.168 3.078A.939.939 0 010 2.528c0-.548.45-.997 1-.997h2.996c.352 0 .649.18.828.45L9.82 9.472c.11.148.172.347.172.55zm0 0"></path><path d="M19.98 10.023c0 .2-.058.399-.168.547l-4.996 7.492a.987.987 0 01-.828.454h-3c-.547 0-.996-.453-.996-1 0-.2.059-.403.168-.551l4.625-6.942-4.625-6.945a.939.939 0 01-.168-.55 1 1 0 01.996-.997h3c.348 0 .649.18.828.45l4.996 7.492c.11.148.168.347.168.55zm0 0"></path></g></svg></button></div></div></aside><main class="docMainContainer_TBSr"><div class="container padding-top--md padding-bottom--lg"><div class="row"><div class="col docItemCol_VOVn"><div class="docItemContainer_Djhp"><article><nav class="theme-doc-breadcrumbs breadcrumbsContainer_Z_bl" aria-label="页面路径"><ul class="breadcrumbs"><li class="breadcrumbs__item"><a aria-label="主页面" class="breadcrumbs__link" href="/way-of-bodhisattva/"><svg viewBox="0 0 24 24" class="breadcrumbHomeIcon_YNFT"><path d="M10 19v-5h4v5c0 .55.45 1 1 1h3c.55 0 1-.45 1-1v-7h1.7c.46 0 .68-.57.33-.87L12.67 3.6c-.38-.34-.96-.34-1.34 0l-8.36 7.53c-.34.3-.13.87.33.87H5v7c0 .55.45 1 1 1h3c.55 0 1-.45 1-1z" fill="currentColor"></path></svg></a></li><li class="breadcrumbs__item breadcrumbs__item--active"><span class="breadcrumbs__link">第五品 正知正念</span></li></ul></nav><div class="theme-doc-markdown markdown"><header><h1>第五品 正知正念</h1></header><div style="text-align:center;font-size:0.8rem;color:#666"><p>寂天菩萨</p></div>
<!-- -->
<div class="poem-container" style="cursor:default"><p data-n="1" class="">欲护学处者，策励当护心，</p><p data-n="2" class="">若不护此心，不能护学处。</p><p data-n="3" class="">若纵狂象心，受难无间狱，</p><p data-n="4" class="">未驯大狂象，为患不及此。</p><p data-n="5" class="">若以正念索，紧拴心狂象，</p><p data-n="6" class="">怖畏尽消除，福善悉获至。</p><p data-n="7" class="">虎狮大象熊，蛇及一切敌，</p><p data-n="8" class="">有情地狱卒，恶神并罗刹，</p><p data-n="9" class="">唯由系此心，即摄彼一切，</p><p data-n="10" class="">调伏此一心，一切皆驯服。</p><p data-n="11" class="">实语者佛言：一切诸怖畏，</p><p data-n="12" class="">无量众苦痛，皆从心所生。</p><p data-n="13" class="">有情狱兵器，何人故意造？</p><p data-n="14" class="">谁制烧铁地？女众从何出？</p><p data-n="15" class="">佛说彼一切，皆由恶心造，</p><p data-n="16" class="">是故三界中，恐怖莫甚心。</p><p data-n="17" class="">若除众生贫，始圆施度者，</p><p data-n="18" class="">今犹见饥贫，昔佛云何成？</p><p data-n="19" class="">身财及果德，舍予众生心，</p><p data-n="20" class="">经说施度圆，故施唯依心。</p><p data-n="21" class="">遣鱼至何方，始得不遭伤？</p><p data-n="22" class="">获断恶之心，说为戒度圆。</p><p data-n="23" class="">顽者如虚空，岂能尽制彼？</p><p data-n="24" class="">若息此嗔心，则同灭众敌。</p><p data-n="25" class="">何需足量革，尽覆此大地，</p><p data-n="26" class="">片革垫靴底，即同覆大地。</p><p data-n="27" class="">如是吾不克，尽制诸外敌，</p><p data-n="28" class="">唯应伏此心，何劳制其余？</p><p data-n="29" class="">生一明定心，亦得梵天果，</p><p data-n="30" class="">身口善纵勤，心弱难成就。</p><p data-n="31" class="">虽久习念诵，及余众苦行，</p><p data-n="32" class="">然心散它处，佛说彼无益。</p><p data-n="33" class="">若不知此心，奥秘法中尊，</p><p data-n="34" class="">求乐或避苦，无义终漂泊。</p><p data-n="35" class="">故吾当善持，善护此道心，</p><p data-n="36" class="">除此护心戒，何劳戒其余？</p><p data-n="37" class="">如处乱众中，人皆惧护疮，</p><p data-n="38" class="">置身恶人群，常护此心伤。</p><p data-n="39" class="">若惧小疮痛，犹慎护疮伤，</p><p data-n="40" class="">畏山夹毁者，何不护心伤？</p><p data-n="41" class="">若持此行为，纵住恶人群，</p><p data-n="42" class="">抑处女人窝，勤律士不毁。</p><p data-n="43" class="">吾宁失利养，资身众活计，</p><p data-n="44" class="">亦宁失余善，终不损此心。</p><p data-n="45" class="">合掌诚劝请，欲护自心者，</p><p data-n="46" class="">致力恒守护，正念与正知。</p><p data-n="47" class="">身疾所困者，无力为诸业，</p><p data-n="48" class="">如是惑扰心，无力成善业。</p><p data-n="49" class="">心无正知者，闻思修所得，</p><p data-n="50" class="">如漏瓶中水，不复住正念。</p><p data-n="51" class="">纵信复多闻，数数勤精进，</p><p data-n="52" class="">然因无正知，终染犯堕垢。</p><p data-n="53" class="">惑贼不正知，尾随念失后，</p><p data-n="54" class="">盗昔所聚福，令堕诸恶趣。</p><p data-n="55" class="">此群烦恼贼，寻隙欲打劫，</p><p data-n="56" class="">得便夺善财，复毁善趣命。</p><p data-n="57" class="">故终不稍纵，正念离意门，</p><p data-n="58" class="">离则思诸患，复住于正念。</p><p data-n="59" class="">恒随上师尊，堪布赐开示，</p><p data-n="60" class="">畏敬有缘者，恒易生正念。</p><p data-n="61" class="">佛及菩萨众，无碍见一切，</p><p data-n="62" class="">故吾诸言行，必现彼等前。</p><p data-n="63" class="">如是思维已，则生惭敬畏。</p><p data-n="64" class="">循此复极易，殷殷随念佛。</p><p data-n="65" class="">为护心意门，安住正念已，</p><p data-n="66" class="">正知即随临，逝者亦复返。</p><p data-n="67" class="">心意初生际，知其有过已，</p><p data-n="68" class="">即时当稳重，坚持住如树。</p><p data-n="69" class="">吾终不应当，无义散漫望，</p><p data-n="70" class="">决志当恒常，垂眼向下看。</p><p data-n="71" class="">苏息吾眼故，偶宜顾四方，</p><p data-n="72" class="">若见有人至，正视道善来。</p><p data-n="73" class="">为察道途险，四处频观望，</p><p data-n="74" class="">憩时宜回顾，背面细检索。</p><p data-n="75" class="">前后视察已，续行或折返，</p><p data-n="76" class="">故于一切时，应视所需行。</p><p data-n="77" class="">欲身如是住，安妥威仪已，</p><p data-n="78" class="">时时应细察，此身云何住。</p><p data-n="79" class="">尽力遍观察，此若狂象心，</p><p data-n="80" class="">紧系念法柱，已拴未失否？</p><p data-n="81" class="">精进习定者，刹那勿弛散，</p><p data-n="82" class="">念念恒伺察，吾意何所之？</p><p data-n="83" class="">危难喜庆时，心散亦应安，</p><p data-n="84" class="">经说行施时，可舍微细戒。</p><p data-n="85" class="">思已欲为时，莫更思他事，</p><p data-n="86" class="">心志应专一，且先成办彼。</p><p data-n="87" class="">如是事皆成，否则俱不成。</p><p data-n="88" class="">随眠不正知，由是不增盛。</p><p data-n="89" class="">无义众闲谈，诸多赏心剧，</p><p data-n="90" class="">临彼境界时，当断意贪着。</p><p data-n="91" class="">无义掘挖割，于地绘图时，</p><p data-n="92" class="">当忆如来教，惧罪舍彼行。</p><p data-n="93" class="">若身欲移动，或口欲出言，</p><p data-n="94" class="">应先观自心，安稳如理行。</p><p data-n="95" class="">吾意正生贪，或欲嗔恨时，</p><p data-n="96" class="">言行应暂止，如树安稳住。</p><p data-n="97" class="">掉举与讽刺，傲慢或骄矜，</p><p data-n="98" class="">或欲评论他，或思伪与诈，</p><p data-n="99" class="">或思勤自赞，或欲诋毁他，</p><p data-n="100" class="">粗言并离间，如树应安住。</p><p data-n="101" class="">或思名利敬，若欲差仆役，</p><p data-n="102" class="">若欲人侍奉，如树应安住。</p><p data-n="103" class="">欲削弃他利，或欲图己利，</p><p data-n="104" class="">因是欲语时，如树应安住。</p><p data-n="105" class="">不耐懒与惧，无耻言无义，</p><p data-n="106" class="">亲友爱若生，如树应安住。</p><p data-n="107" class="">应观此染污，好行无义心，</p><p data-n="108" class="">知已当对治，坚持守此意。</p><p data-n="109" class="">深信极肯定，坚稳恭有礼，</p><p data-n="110" class="">知惭畏因果，寂静勤予乐。</p><p data-n="111" class="">愚稚意不合，心且莫生厌，</p><p data-n="112" class="">彼乃惑所生，思已应怀慈。</p><p data-n="113" class="">为自及有情，利行不犯罪，</p><p data-n="114" class="">更以幻化观，恒常守此意。</p><p data-n="115" class="">吾当再三思，历劫得暇满，</p><p data-n="116" class="">故应持此心，不动如须弥。</p><p data-n="117" class="">秃鹰贪食肉，争夺扯我尸，</p><p data-n="118" class="">若汝不经意，云何今爱惜？</p><p data-n="119" class="">意汝于此身，何故执且护？</p><p data-n="120" class="">汝彼既各别，于汝何所需？</p><p data-n="121" class="">痴意汝云何，不护净树身，</p><p data-n="122" class="">何苦勤守护，腐朽臭皮囊？</p><p data-n="123" class="">首当以意观，析出表皮层，</p><p data-n="124" class="">次以智慧剑，剔肉离身骨。</p><p data-n="125" class="">复解诸骨骼，审观至于髓，</p><p data-n="126" class="">当自如是究，何处见精妙。</p><p data-n="127" class="">如是勤寻觅，若未见精妙，</p><p data-n="128" class="">何故犹贪着，爱护此垢身？</p><p data-n="129" class="">若垢不堪食，身血不宜饮，</p><p data-n="130" class="">肠胃不适吮，身复何所需？</p><p data-n="131" class="">贪身唯一因，为护狐鹫食。</p><p data-n="132" class="">故应惜此身，独为修诸善，</p><p data-n="133" class="">纵汝护如此，死神不留情，</p><p data-n="134" class="">夺已施鹫狗，届时复何如？</p><p data-n="135" class="">若仆不堪使，主不与衣食，</p><p data-n="136" class="">养身而它去，为何善养护？</p><p data-n="137" class="">即酬彼薪资，当令办吾利，</p><p data-n="138" class="">无益则于彼，一切不应与。</p><p data-n="139" class="">念身如舟楫，唯充去来依，</p><p data-n="140" class="">为办有情利，修成如意身。</p><p data-n="141" class="">自主己身心，恒常露笑颜，</p><p data-n="142" class="">平息怒纹眉，众友正实语。</p><p data-n="143" class="">移座勿随意，至发大音声，</p><p data-n="144" class="">开门勿粗暴，常喜寂静行。</p><p data-n="145" class="">水鸥猫盗贼，无声行隐蔽，</p><p data-n="146" class="">故成所欲事，能仁如是行。</p><p data-n="147" class="">宜善劝勉人，未请饶益语，</p><p data-n="148" class="">恭敬且顶戴，恒为众人徒。</p><p data-n="149" class="">一切妙隽语，皆赞为善说，</p><p data-n="150" class="">暗称他人功，随和他人德，</p><p data-n="151" class="">闻人称己德，应忖自有无。</p><p data-n="152" class="">一切行为喜，此喜价难估，</p><p data-n="153" class="">故当依他德，安享随喜乐。</p><p data-n="154" class="">如是今无损，来世乐亦多，</p><p data-n="155" class="">反之因嗔苦，后世苦更增。</p><p data-n="156" class="">出言当称意，义明语相关，</p><p data-n="157" class="">悦意离贪嗔，柔和调适中。</p><p data-n="158" class="">眼见有情时，诚慈而视之，</p><p data-n="159" class="">念我依于彼，乃能成佛道。</p><p data-n="160" class="">恒依强欲乐，或依对治引，</p><p data-n="161" class="">以恩悲福田，成就大福善。</p><p data-n="162" class="">善巧具信已，即当常修善，</p><p data-n="163" class="">众善己应为，谁亦不仰仗。</p><p data-n="164" class="">施等波罗蜜，层层渐升进，</p><p data-n="165" class="">勿因小失大，大处思利他。</p><p data-n="166" class="">前理既已明，应勤饶益他，</p><p data-n="167" class="">慧远具悲者，佛亦开诸遮。</p><p data-n="168" class="">食当与堕者，无怙住戒者，</p><p data-n="169" class="">己食唯适量，三衣余尽施，</p><p data-n="170" class="">修行正法身，莫为小故伤，</p><p data-n="171" class="">行此众生愿，迅速得圆满。</p><p data-n="172" class="">悲愿未清净，不应施此身，</p><p data-n="173" class="">今生或他生，利大乃可舍。</p><p data-n="174" class="">无病而覆头，缠头或撑伞，</p><p data-n="175" class="">手持刀兵杖，不敬勿说法。</p><p data-n="176" class="">莫示无伴女，慧浅莫言深，</p><p data-n="177" class="">于诸浅深法，等敬渐修习。</p><p data-n="178" class="">于诸利根器，不应与浅法，</p><p data-n="179" class="">不应舍律行，经咒诳惑人。</p><p data-n="180" class="">牙木与唾涕，弃时应掩蔽，</p><p data-n="181" class="">用水及净地，不应弃屎尿。</p><p data-n="182" class="">食时莫满口，出声与咧嘴，</p><p data-n="183" class="">坐时勿伸足，双手莫揉搓。</p><p data-n="184" class="">车床幽隐处，莫会他人妇，</p><p data-n="185" class="">世间所不信，观询而舍弃。</p><p data-n="186" class="">单指莫示意，心当怀恭敬，</p><p data-n="187" class="">平伸右手掌，示路亦如是。</p><p data-n="188" class="">肩臂莫挥摆，示意以微动，</p><p data-n="189" class="">出声及弹指，否则易失仪。</p><p data-n="190" class="">睡如佛涅槃，应朝欲方卧，</p><p data-n="191" class="">正知并决志，觉已速起身。</p><p data-n="192" class="">菩萨诸行仪，经说无有尽，</p><p data-n="193" class="">然当尽己力，修持净心行。</p><p data-n="194" class="">昼夜当各三，诵读三聚经，</p><p data-n="195" class="">依佛菩提心，悔除堕罪余。</p><p data-n="196" class="">为自或为他，何时修何行，</p><p data-n="197" class="">佛说诸学处，皆当勤修习。</p><p data-n="198" class="">佛子不需学，毕竟皆无有，</p><p data-n="199" class="">善学若如是，福德焉不至？</p><p data-n="200" class="">直接或间接，所行唯利他，</p><p data-n="201" class="">为利诸有情，回向大菩提。</p><p data-n="202" class="">舍命亦不离，善巧大乘义，</p><p data-n="203" class="">安住净律仪，珍贵善知识。</p><p data-n="204" class="">应如吉祥生，修学侍师规。</p><p data-n="205" class="">此及余学处，阅经即能知，</p><p data-n="206" class="">经中学处广，故应阅经藏。</p><p data-n="207" class="">首当先阅览，虚空藏经部，</p><p data-n="208" class="">亦当勤阅读，学处总集论，</p><p data-n="209" class="">佛子恒修行，学集广说故。</p><p data-n="210" class="">或暂阅精简，一切经集论。</p><p data-n="211" class="">亦当偶披阅，龙树二论典。</p><p data-n="212" class="">为护世人心，知已即当行。</p><p data-n="213" class="">再三宜深观，身心诸状态，</p><p data-n="214" class="">仅此简言之，即护正知义。</p><p data-n="215" class="">法应恭谨行，徒说岂有益？</p><p data-n="216" class="">唯阅疗病方，疾患云何愈？</p></div></div></article><nav class="docusaurus-mt-lg pagination-nav" aria-label="文件选项卡"><a class="pagination-nav__link pagination-nav__link--prev" href="/way-of-bodhisattva/analysis/p4-analysis"><div class="pagination-nav__sublabel">上一页</div><div class="pagination-nav__label">第四品 不放逸</div></a><a class="pagination-nav__link pagination-nav__link--next" href="/way-of-bodhisattva/analysis/p6-analysis"><div class="pagination-nav__sublabel">下一页</div><div class="pagination-nav__label">第六品 安忍</div></a></nav></div></div></div></div></main></div></div></div><footer class="theme-layout-footer footer footer--dark"><div class="container container-fluid"><div class="footer__bottom text--center"><div class="footer__copyright">© 2026 网站版权开放，欢迎流通</div></div></div></footer></div>
</body>
</html>