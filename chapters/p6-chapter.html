<!doctype html>
<html lang="zh-Hans" dir="ltr" class="docs-wrapper plugin-docs plugin-id-default docs-version-current docs-doc-page docs-doc-id-chapters/p6-chapter" data-has-hydrated="false">
<head>
<meta charset="UTF-8">
<meta name="generator" content="Docusaurus v3.9.2">
<title data-rh="true">第六品 安忍 | 入菩萨行论</title><meta data-rh="true" name="viewport" content="width=device-width,initial-scale=1"><meta data-rh="true" name="twitter:card" content="summary_large_image"><meta data-rh="true" property="og:image" content="https://michael-weizhong-shan.github.io/way-of-bodhisattva/img/social-card.jpg"><meta data-rh="true" name="twitter:image" content="https://michael-weizhong-shan.github.io/way-of-bodhisattva/img/social-card.jpg"><meta data-rh="true" property="og:url" content="https://michael-weizhong-shan.github.io/way-of-bodhisattva/chapters/p6-chapter"><meta data-rh="true" property="og:locale" content="zh_Hans"><meta data-rh="true" name="docusaurus_locale" content="zh-Hans"><meta data-rh="true" name="docsearch:language" content="zh-Hans"><meta data-rh="true" name="docusaurus_version" content="current"><meta data-rh="true" name="docusaurus_tag" content="docs-default-current"><meta data-rh="true" name="docsearch:version" content="current"><meta data-rh="true" name="docsearch:docusaurus_tag" content="docs-default-current"><meta data-rh="true" property="og:title" content="第六品 安忍 | 入菩萨行论"><link data-rh="true" rel="icon" href="/way-of-bodhisattva/img/favicon.ico"><link data-rh="true" rel="canonical" href="https://michael-weizhong-shan.github.io/way-of-bodhisattva/chapters/p6-chapter"><link data-rh="true" rel="alternate" href="https://michael-weizhong-shan.github.io/way-of-bodhisattva/chapters/p6-chapter" hreflang="zh-Hans"><link data-rh="true" rel="alternate" href="https://michael-weizhong-shan.github.io/way-of-bodhisattva/chapters/p6-chapter" hreflang="x-default"><script data-rh="true" type="application/ld+json">{"@context":"https://schema.org","@type":"BreadcrumbList","itemListElement":[{"@type":"ListItem","position":1,"name":"第六品 安忍","item":"https://michael-weizhong-shan.github.io/way-of-bodhisattva/chapters/p6-chapter"}]}</script><link rel="stylesheet" href="/way-of-bodhisattva/assets/css/styles.f2f6b75d.css">
<script src="/way-of-bodhisattva/assets/js/runtime~main.3bc88a85.js" defer="defer"></script>
<script src="/way-of-bodhisattva/assets/js/main.1fc8eecd.js" defer="defer"></script>
</head>
<body class="navigation-with-keyboard">
<svg style="display: none;"><defs>
<symbol id="theme-svg-external-link" viewBox="0 0 24 24"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"/></symbol>
</defs></svg>
<script>!function(){var t=function(){try{return new URLSearchParams(window.location.search).get("docusaurus-theme")}catch(t){}}()||function(){try{return window.localStorage.getItem("theme")}catch(t){}}();document.documentElement.setAttribute("data-theme",t||(window.matchMedia("(prefers-color-scheme: dark)").matches?"dark":"light")),document.documentElement.setAttribute("data-theme-choice",t||"system")}(),function(){try{const c=new URLSearchParams(window.location.search).entries();for(var[t,e]of c)if(t.startsWith("docusaurus-data-")){var a=t.replace("docusaurus-data-","data-");document.documentElement.setAttribute(a,e)}}catch(t){}}()</script><div id="__docusaurus"><div role="region" aria-label="跳到主要内容"><a class="skipToContent_fXgn" href="#__docusaurus_skipToContent_fallback">跳到主要内容</a></div><nav aria-label="主导航" class="theme-layout-navbar navbar navbar--fixed-top"><div class="navbar__inner"><div class="theme-layout-navbar-left navbar__items"><button aria-label="切换导航栏" aria-expanded="false" class="navbar__toggle clean-btn" type="button"><svg width="30" height="30" viewBox="0 0 30 30" aria-hidden="true"><path stroke="currentColor" stroke-linecap="round" stroke-miterlimit="10" stroke-width="2" d="M4 7h22M4 15h22M4 23h22"></path></svg></button><a class="navbar__brand" href="/way-of-bodhisattva/"><b class="navbar__title text--truncate">入菩萨行论</b></a><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">浏览模式</a><ul class="dropdown__menu"><li><a class="dropdown__link" href="/way-of-bodhisattva/">按科判浏览</a></li><li><a aria-current="page" class="dropdown__link dropdown__link--active" href="/way-of-bodhisattva/chapters/p0">按品目浏览</a></li></ul></div><a class="navbar__item navbar__link" href="/way-of-bodhisattva/intro">关于本站</a></div><div class="theme-layout-navbar-right navbar__items navbar__items--right"><div class="toggle_vylO colorModeToggle_DEke"><button class="clean-btn toggleButton_gllP toggleButtonDisabled_aARS" type="button" disabled="" title="system mode" aria-label="切换浅色/暗黑模式（当前为system mode）"><svg viewBox="0 0 24 24" width="24" height="24" aria-hidden="true" class="toggleIcon_g3eP lightToggleIcon_pyhR"><path fill="currentColor" d="M12,9c1.65,0,3,1.35,3,3s-1.35,3-3,3s-3-1.35-3-3S10.35,9,12,9 M12,7c-2.76,0-5,2.24-5,5s2.24,5,5,5s5-2.24,5-5 S14.76,7,12,7L12,7z M2,13l2,0c0.55,0,1-0.45,1-1s-0.45-1-1-1l-2,0c-0.55,0-1,0.45-1,1S1.45,13,2,13z M20,13l2,0c0.55,0,1-0.45,1-1 s-0.45-1-1-1l-2,0c-0.55,0-1,0.45-1,1S19.45,13,20,13z M11,2v2c0,0.55,0.45,1,1,1s1-0.45,1-1V2c0-0.55-0.45-1-1-1S11,1.45,11,2z M11,20v2c0,0.55,0.45,1,1,1s1-0.45,1-1v-2c0-0.55-0.45-1-1-1C11.45,19,11,19.45,11,20z M5.99,4.58c-0.39-0.39-1.03-0.39-1.41,0 c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0s0.39-1.03,0-1.41L5.99,4.58z M18.36,16.95 c-0.39-0.39-1.03-0.39-1.41,0c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0c0.39-0.39,0.39-1.03,0-1.41 L18.36,16.95z M19.42,5.99c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06c-0.39,0.39-0.39,1.03,0,1.41 s1.03,0.39,1.41,0L19.42,5.99z M7.05,18.36c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06 c-0.39,0.39-0.39,1.03,0,1.41s1.03,0.39,1.41,0L7.05,18.36z"></path></svg><svg viewBox="0 0 24 24" width="24" height="24" aria-hidden="true" class="toggleIcon_g3eP darkToggleIcon_wfgR"><path fill="currentColor" d="M9.37,5.51C9.19,6.15,9.1,6.82,9.1,7.5c0,4.08,3.32,7.4,7.4,7.4c0.68,0,1.35-0.09,1.99-0.27C17.45,17.19,14.93,19,12,19 c-3.86,0-7-3.14-7-7C5,9.07,6.81,6.55,9.37,5.51z M12,3c-4.97,0-9,4.03-9,9s4.03,9,9,9s9-4.03,9-9c0-0.46-0.04-0.92-0.1-1.36 c-0.98,1.37-2.58,2.26-4.4,2.26c-2.98,0-5.4-2.42-5.4-5.4c0-1.81,0.89-3.42,2.26-4.4C12.92,3.04,12.46,3,12,3L12,3z"></path></svg><svg viewBox="0 0 24 24" width="24" height="24" aria-hidden="true" class="toggleIcon_g3eP systemToggleIcon_QzmC"><path fill="currentColor" d="m12 21c4.971 0 9-4.029 9-9s-4.029-9-9-9-9 4.029-9 9 4.029 9 9 9zm4.95-13.95c1.313 1.313 2.05 3.093 2.05 4.95s-0.738 3.637-2.05 4.95c-1.313 1.313-3.093 2.05-4.95 2.05v-14c1.857 0 3.637 0.737 4.95 2.05z"></path></svg></button></div><div class="navbarSearchContainer_Bca1"><div class="navbar__search searchBarContainer_NW3z" dir="ltr"><input placeholder="搜索" aria-label="Search" class="navbar__search-input searchInput_YFbd" value=""><div class="loadingRing_RJI3 searchBarLoadingRing_YnHq"><div></div><div></div><div></div><div></div></div></div></div></div></div><div role="presentation" class="navbar-sidebar__backdrop"></div></nav><div id="__docusaurus_skipToContent_fallback" class="theme-layout-main main-wrapper mainWrapper_z2l0"><div class="docsWrapper_hBAB"><button aria-label="回到顶部" class="clean-btn theme-back-to-top-button backToTopButton_sjWU" type="button"></button><div class="docRoot_UBD9"><aside class="theme-doc-sidebar-container docSidebarContainer_YfHR"><div class="sidebarViewport_aRkj"><div class="sidebar_njMd"><nav aria-label="文档侧边栏" class="menu thin-scrollbar menu_SIkG"><ul class="theme-doc-sidebar-menu menu__list"><li class="theme-doc-sidebar-item-link theme-doc-sidebar-item-link-level-1 menuHtmlItem_M9Kj menu__list-item"><b style="font-size: 1.1rem; padding: 0.5rem; display: block;">按品目浏览</b></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p0"><span title="总序" class="linkLabel_WmDU">总序</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p1-chapter"><span title="第一品 菩提心利益" class="linkLabel_WmDU">第一品 菩提心利益</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p2-chapter"><span title="第二品 忏悔罪业" class="linkLabel_WmDU">第二品 忏悔罪业</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p3-chapter"><span title="第三品 受持菩提心" class="linkLabel_WmDU">第三品 受持菩提心</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p4-chapter"><span title="第四品 不放逸" class="linkLabel_WmDU">第四品 不放逸</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p5-chapter"><span title="第五品 正知正念" class="linkLabel_WmDU">第五品 正知正念</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link menu__link--active" aria-current="page" href="/way-of-bodhisattva/chapters/p6-chapter"><span title="第六品 安忍" class="linkLabel_WmDU">第六品 安忍</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p7-chapter"><span title="第七品 精进" class="linkLabel_WmDU">第七品 精进</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p8-chapter"><span title="第八品 静虑" class="linkLabel_WmDU">第八品 静虑</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p9-chapter"><span title="第九品 智慧" class="linkLabel_WmDU">第九品 智慧</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p10-chapter"><span title="第十品 回向" class="linkLabel_WmDU">第十品 回向</span></a></li></ul></nav><button type="button" title="收起侧边栏" aria-label="收起侧边栏" class="button button--secondary button--outline collapseSidebarButton_PEFL"><svg width="20" height="20" aria-hidden="true" class="collapseSidebarButtonIcon_kv0_"><g fill="#7a7a7a"><path d="M9.992 10.023c0 .2-.062.399-.172.547l-4.996 7.492a.982.982 0 01-.828.454H1c-.55 0-1-.453-1-1 0-.2.059-.403.168-.551l4.629-6.942L.168 3.078A.939.939 0 010 2.528c0-.548.45-.997 1-.997h2.996c.352 0 .649.18.828.45L9.82 9.472c.11.148.172.347.172.55zm0 0"></path><path d="M19.98 10.023c0 .2-.058.399-.168.547l-4.996 7.492a.987.987 0 01-.828.454h-3c-.547 0-.996-.453-.996-1 0-.2.059-.403.168-.551l4.625-6.942-4.625-6.945a.939.939 0 01-.168-.55 1 1 0 01.996-.997h3c.348 0 .649.18.828.45l4.996 7.492c.11.148.168.347.168.55zm0 0"></path></g></svg></button></div></div></aside><main class="docMainContainer_TBSr"><div class="container padding-top--md padding-bottom--lg"><div class="row"><div class="col docItemCol_VOVn"><div class="docItemContainer_Djhp"><article><nav class="theme-doc-breadcrumbs breadcrumbsContainer_Z_bl" aria-label="页面路径"><ul class="breadcrumbs"><li class="breadcrumbs__item"><a aria-label="主页面" class="breadcrumbs__link" href="/way-of-bodhisattva/"><svg viewBox="0 0 24 24" class="breadcrumbHomeIcon_YNFT"><path d="M10 19v-5h4v5c0 .55.45 1 1 1h3c.55 0 1-.45 1-1v-7h1.7c.46 0 .68-.57.33-.87L12.67 3.6c-.38-.34-.96-.34-1.34 0l-8.36 7.53c-.34.3-.13.87.33.87H5v7c0 .55.45 1 1 1h3c.55 0 1-.45 1-1z" fill="currentColor"></path></svg></a></li><li class="breadcrumbs__item breadcrumbs__item--active"><span class="breadcrumbs__link">第六品 安忍</span></li></ul></nav><div class="theme-doc-markdown markdown"><header><h1>第六品 安忍</h1></header><div style="text-align:center;font-size:0.8rem;color:#666"><p>寂天菩萨</p></div>
<!-- -->
<div class="poem-container" style="cursor:default"><p data-n="1" class="">一嗔能摧毁，千劫所积聚，</p><p data-n="2" class="">施供善逝等，一切诸福善。</p><p data-n="3" class="">罪恶莫过嗔，难行莫胜忍，</p><p data-n="4" class="">故应以众理，努力修安忍。</p><p data-n="5" class="">若心执灼嗔，意即不寂静，</p><p data-n="6" class="">喜乐亦难生，烦躁不成眠。</p><p data-n="7" class="">纵人以利敬，恩施来依者，</p><p data-n="8" class="">施主若易嗔，反遭彼弑害。</p><p data-n="9" class="">嗔令亲友厌，虽施亦不依。</p><p data-n="10" class="">若心有嗔恚，安乐不久住，</p><p data-n="11" class="">嗔敌能招致，如上诸苦患。</p><p data-n="12" class="">精勤灭嗔者，享乐今后世。</p><p data-n="13" class="">强行我不欲，或挠吾所欲，</p><p data-n="14" class="">得此不乐食，嗔盛毁自他。</p><p data-n="15" class="">故当尽断除，嗔敌诸粮食，</p><p data-n="16" class="">此敌唯害我，更无他余事。</p><p data-n="17" class="">遭遇任何事，莫扰欢喜心，</p><p data-n="18" class="">忧恼不济事，反失诸善行。</p><p data-n="19" class="">若事尚可为，云何不欢喜，</p><p data-n="20" class="">若已不济事，忧恼有何益？</p><p data-n="21" class="">不欲我与友，历苦遭轻蔑，</p><p data-n="22" class="">闻受粗鄙语，于敌则相反。</p><p data-n="23" class="">乐因何其微，苦因极繁多。</p><p data-n="24" class="">无苦无出离，故心应坚忍。</p><p data-n="25" class="">苦行伽那巴，无端忍烧割，</p><p data-n="26" class="">吾今求解脱，何故反畏怯？</p><p data-n="27" class="">久习不成易，此事定非有，</p><p data-n="28" class="">渐习小害故，大难亦能忍。</p><p data-n="29" class="">蛇及蚊虻噬，饥渴等苦受，</p><p data-n="30" class="">乃至疥疮等，岂非见惯耶？</p><p data-n="31" class="">故于寒暑风，病缚捶打等，</p><p data-n="32" class="">不宜太娇弱，若娇反增苦。</p><p data-n="33" class="">有者见己血，反增其坚勇，</p><p data-n="34" class="">有人见他血，惊慌复闷绝，</p><p data-n="35" class="">此二大差别，悉由勇怯致。</p><p data-n="36" class="">故应轻害苦，莫为诸苦毁。</p><p data-n="37" class="">智者纵历苦，不乱心澄明。</p><p data-n="38" class="">奋战诸烦恼，虽生多害苦，</p><p data-n="39" class="">然应轻彼苦，力克嗔等敌，</p><p data-n="40" class="">制惑真勇士，余唯弑尸者。</p><p data-n="41" class="">苦害有诸德，厌离除骄慢。</p><p data-n="42" class="">悲愍生死众，羞恶乐行善。</p><p data-n="43" class="">不嗔胆病等，痛苦大渊薮，</p><p data-n="44" class="">云何嗔有情，彼皆缘所成。</p><p data-n="45" class="">如人不欲病，然病仍生起，</p><p data-n="46" class="">如是不欲恼，烦恼强涌现。</p><p data-n="47" class="">心虽不思嗔，而人自然嗔，</p><p data-n="48" class="">如是未思生，嗔恼犹自生。</p><p data-n="49" class="">所有众过失，种种诸罪恶，</p><p data-n="50" class="">彼皆缘所生，全然非自力。</p><p data-n="51" class="">彼等众缘聚，不思将生嗔，</p><p data-n="52" class="">所生诸嗔恼，亦无已生想。</p><p data-n="53" class="">纵许有主物，施设所谓我，</p><p data-n="54" class="">主我不故思，将生而生起，</p><p data-n="55" class="">不生故无果。常我欲享果，</p><p data-n="56" class="">于境则恒散，彼执亦不息。</p><p data-n="57" class="">彼我若是常，无作如虚空。</p><p data-n="58" class="">纵遇他缘时，不动无变异。</p><p data-n="59" class="">作时亦如前，则作有何用？</p><p data-n="60" class="">谓作用即此，我作何相干？</p><p data-n="61" class="">是故一切法，依他非自主，</p><p data-n="62" class="">知已不应嗔，如幻如化事。</p><p data-n="63" class="">由谁除何嗔，除嗔不如理，</p><p data-n="64" class="">嗔除诸苦灭，故非不应理。</p><p data-n="65" class="">故见怨或亲，非理妄加害，</p><p data-n="66" class="">思此乃缘生，受之甘如饴。</p><p data-n="67" class="">若苦由自取，而人皆厌苦，</p><p data-n="68" class="">以是诸有情，皆当无苦楚。</p><p data-n="69" class="">或因己不慎，以刺自戮伤，</p><p data-n="70" class="">或为得妇心，忧伤复绝食，</p><p data-n="71" class="">纵崖或自缢，吞服毒害食，</p><p data-n="72" class="">妄以自虐行，于己作损伤。</p><p data-n="73" class="">自惜身命者，因惑尚自尽，</p><p data-n="74" class="">况于他人身，丝毫无伤损。</p><p data-n="75" class="">故于害我者，心应怀慈悯，</p><p data-n="76" class="">慈悲纵不起，生嗔亦非当。</p><p data-n="77" class="">设若害他人，乃愚自本性，</p><p data-n="78" class="">嗔彼则非理，如嗔烧性火。</p><p data-n="79" class="">若过是偶发，有情性仁贤，</p><p data-n="80" class="">则嗔亦非理，如嗔烟蔽空。</p><p data-n="81" class="">棍杖所伤人，不应嗔使者，</p><p data-n="82" class="">彼复嗔使故，理应憎其嗔。</p><p data-n="83" class="">我昔于有情，曾作如是害，</p><p data-n="84" class="">既曾伤有情，理应受此损。</p><p data-n="85" class="">敌器与我身，二皆致苦因，</p><p data-n="86" class="">双出器与身，于谁该当嗔？</p><p data-n="87" class="">身似人形疮，轻触苦不堪，</p><p data-n="88" class="">盲目我爱执，遭损谁当嗔？</p><p data-n="89" class="">愚夫不欲苦，偏作诸苦因，</p><p data-n="90" class="">既由己过害，岂能嗔于人？</p><p data-n="91" class="">譬如地狱卒，及诸剑叶林，</p><p data-n="92" class="">既由己业生，于谁该当嗔？</p><p data-n="93" class="">宿业所引发，令他损恼我，</p><p data-n="94" class="">因此若堕狱，岂非我害他？</p><p data-n="95" class="">依敌修忍辱，消我诸多罪，</p><p data-n="96" class="">怨敌依我者，堕狱久受苦。</p><p data-n="97" class="">若我伤害彼，敌反饶益我，</p><p data-n="98" class="">则汝粗暴心，何故反嗔彼？</p><p data-n="99" class="">若我有功德，必不堕地狱，</p><p data-n="100" class="">若吾自守护，则彼何所得？</p><p data-n="101" class="">若以怨报怨，则更不护敌，</p><p data-n="102" class="">吾行将退失，难行亦毁损。</p><p data-n="103" class="">心意无形体，谁亦不能毁。</p><p data-n="104" class="">若心执此身，定遭诸苦损，</p><p data-n="105" class="">轻蔑语粗鄙，口出恶言辞，</p><p data-n="106" class="">于身既无害，心汝何故嗔？</p><p data-n="107" class="">谓他不喜我，然彼于现后，</p><p data-n="108" class="">不能毁损我，何故厌讥毁？</p><p data-n="109" class="">谓碍利养故，纵我厌受损，</p><p data-n="110" class="">吾利终须舍，诸罪则久留。</p><p data-n="111" class="">宁今速死殁，不愿邪命活，</p><p data-n="112" class="">苟安纵久住，终必遭死苦。</p><p data-n="113" class="">梦受百年乐，彼人复苏醒，</p><p data-n="114" class="">或受须臾乐，梦已此人觉，</p><p data-n="115" class="">觉已此二人，梦乐皆不还。</p><p data-n="116" class="">寿虽有长短，临终唯如是，</p><p data-n="117" class="">设得多利养，长时享安乐，</p><p data-n="118" class="">死如遭盗劫，赤裸空手还。</p><p data-n="119" class="">谓利能活命，净罪并修福，</p><p data-n="120" class="">然为利养嗔，福尽恶当生。</p><p data-n="121" class="">若为尘俗活，复因彼退堕，</p><p data-n="122" class="">唯行罪恶事，苟活义安在？</p><p data-n="123" class="">谓谤令他疑，故我嗔谤者，</p><p data-n="124" class="">如是何不嗔，诽谤他人者？</p><p data-n="125" class="">谓此唯关他，是故吾堪忍，</p><p data-n="126" class="">如是何不忍，烦恼所生谤？</p><p data-n="127" class="">于佛塔像法，诽诋损毁者，</p><p data-n="128" class="">吾亦不应嗔，因佛远诸害。</p><p data-n="129" class="">于害上师尊，及伤亲友者，</p><p data-n="130" class="">思彼皆缘生，知已应止嗔。</p><p data-n="131" class="">情与无情二，俱害诸有情，</p><p data-n="132" class="">云何唯嗔人？故我应忍害。</p><p data-n="133" class="">或由愚行害，或因愚还嗔，</p><p data-n="134" class="">此中孰无过？孰为有过者？</p><p data-n="135" class="">因何昔造业，于今受他害？</p><p data-n="136" class="">一切既依业，凭何嗔于彼？</p><p data-n="137" class="">如是体解已，以慈互善待，</p><p data-n="138" class="">故吾当一心，勤行诸福善。</p><p data-n="139" class="">譬如屋着火，燃及他屋时，</p><p data-n="140" class="">理当速移弃，助火蔓延草。</p><p data-n="141" class="">如是心所贪，能助嗔火蔓，</p><p data-n="142" class="">虑火烧德屋，应疾厌弃彼。</p><p data-n="143" class="">如彼待杀者，断手获解脱，</p><p data-n="144" class="">若以修行苦，离狱岂非善？</p><p data-n="145" class="">于今些微苦，若我不能忍，</p><p data-n="146" class="">何不除嗔恚，地狱众苦因？</p><p data-n="147" class="">为欲曾千返，堕狱受烧烤，</p><p data-n="148" class="">然于自他利，今犹未成办。</p><p data-n="149" class="">安忍苦不剧，复能成大利，</p><p data-n="150" class="">为除众生害，欣然受此苦。</p><p data-n="151" class="">人赞敌有德，若获欢喜乐，</p><p data-n="152" class="">意汝何不赞，令汝自欢喜？</p><p data-n="153" class="">如是所生乐，唯乐无性罪，</p><p data-n="154" class="">诸佛皆称许，复是摄他法。</p><p data-n="155" class="">谓他获乐故，然汝厌彼乐，</p><p data-n="156" class="">则应不予酬，此坏现后世。</p><p data-n="157" class="">他赞吾德时，我亦欲他乐，</p><p data-n="158" class="">他赞敌功德，何故我不乐？</p><p data-n="159" class="">初欲有情乐，而发菩提心，</p><p data-n="160" class="">有情今获乐，何故反嗔彼？</p><p data-n="161" class="">初欲令有情，成佛受他供，</p><p data-n="162" class="">今见人获利，何故生嫉恼？</p><p data-n="163" class="">所应恩亲养，当由汝供给，</p><p data-n="164" class="">彼今已自立，不喜岂反嗔？</p><p data-n="165" class="">不愿人获利，岂愿彼证觉？</p><p data-n="166" class="">妒憎富贵者，岂有菩提心？</p><p data-n="167" class="">若已从他得，或利在施家，</p><p data-n="168" class="">二俱非汝有，施否何相干？</p><p data-n="169" class="">何故弃福善，信心与己德？</p><p data-n="170" class="">不守己得财，何不自嗔责？</p><p data-n="171" class="">于昔所为恶，犹无忧愧色，</p><p data-n="172" class="">岂还欲竞胜，曾培福德者。 </p><p data-n="173" class="">纵令敌不喜，汝有何可乐？</p><p data-n="174" class="">唯盼敌受苦，不成损他因。</p><p data-n="175" class="">汝愿纵得偿，他苦汝何乐？</p><p data-n="176" class="">若谓满我愿，招祸岂过此？</p><p data-n="177" class="">若为嗔渔夫，利钩所钩执，</p><p data-n="178" class="">陷我入狱篓，定受狱卒煎。</p><p data-n="179" class="">受赞享荣耀，非福非长寿，</p><p data-n="180" class="">非力非免疫，非令身安乐。</p><p data-n="181" class="">若吾识损益，赞誉有何利？</p><p data-n="182" class="">若唯图暂乐，应依赌等酒。</p><p data-n="183" class="">若仅为虚名，失财复丧命，</p><p data-n="184" class="">誉词何所为，死时谁得乐？</p><p data-n="185" class="">沙屋倾颓时，愚童哀极泣，</p><p data-n="186" class="">若我伤失誉，岂非似愚童？</p><p data-n="187" class="">声暂无心故，称誉何足乐？</p><p data-n="188" class="">若谓他喜我，彼赞是喜因？</p><p data-n="189" class="">受赞或他喜，于我有何益？</p><p data-n="190" class="">喜乐属于彼，少分吾不得。</p><p data-n="191" class="">他乐故我乐，于众应如是，</p><p data-n="192" class="">他喜而赞敌，何故我不乐？</p><p data-n="193" class="">故我受赞时，心若生欢喜，</p><p data-n="194" class="">此喜亦非当，唯是愚童行。</p><p data-n="195" class="">赞誉令心散，损坏厌离心，</p><p data-n="196" class="">令妒有德者，复毁圆满事。</p><p data-n="197" class="">以是若有人，欲损吾声誉，</p><p data-n="198" class="">岂非救护我，免堕诸恶趣。 </p><p data-n="199" class="">吾唯求解脱，无需利敬缚，</p><p data-n="200" class="">于解束缚者，何故反生嗔？</p><p data-n="201" class="">如我欲趣苦，然蒙佛加被，</p><p data-n="202" class="">闭门不放行，云何反嗔彼？</p><p data-n="203" class="">谓敌能障福，嗔敌亦非当，</p><p data-n="204" class="">难行莫胜忍，云何不忍耶？</p><p data-n="205" class="">若我因己过，不堪忍敌害，</p><p data-n="206" class="">岂非徒自障，习忍福德因？</p><p data-n="207" class="">无害忍不生，怨敌生忍福，</p><p data-n="208" class="">既为修福因，云何谓障福？</p><p data-n="209" class="">应时来乞者，非行布施障，</p><p data-n="210" class="">授戒阿阇黎，亦非障出家。</p><p data-n="211" class="">世间乞者众，忍缘敌害稀，</p><p data-n="212" class="">若不外植怨，必无为害者。</p><p data-n="213" class="">故敌极难得，如宝现贫舍，</p><p data-n="214" class="">能助菩提行，故当喜自敌。</p><p data-n="215" class="">敌我共成忍，故此安忍果，</p><p data-n="216" class="">首当奉献彼，因敌是忍缘。</p><p data-n="217" class="">谓无助忍想，故敌非应供，</p><p data-n="218" class="">则亦不应供，正法修善因。</p><p data-n="219" class="">谓敌思为害，故彼非应供，</p><p data-n="220" class="">若如医利我，云何修安忍？</p><p data-n="221" class="">既依极嗔心，乃堪修坚忍，</p><p data-n="222" class="">故敌是忍因，应供如正法。</p><p data-n="223" class="">本师牟尼说，生佛胜福田。</p><p data-n="224" class="">常敬生佛者，圆满达彼岸。</p><p data-n="225" class="">修法所依缘，有情等诸佛，</p><p data-n="226" class="">敬佛不敬众，岂有此道理？</p><p data-n="227" class="">非说智德等，由用故云等，</p><p data-n="228" class="">有情助成佛，故说生佛等。</p><p data-n="229" class="">怀慈供有情，因彼尊贵故，</p><p data-n="230" class="">敬佛福德广，亦因佛尊贵。</p><p data-n="231" class="">助修成佛故，许众生佛等，</p><p data-n="232" class="">然生非等佛，无边功德海。</p><p data-n="233" class="">唯佛功德齐，于具少分者，</p><p data-n="234" class="">虽供三界物，犹嫌不得足。</p><p data-n="235" class="">有情具功德，能生胜佛法，</p><p data-n="236" class="">唯因此德符，即应供有情。</p><p data-n="237" class="">无伪众生亲，诸佛唯利生，</p><p data-n="238" class="">除令有情喜，何足报佛恩？</p><p data-n="239" class="">利生方足报，舍身入狱佛，</p><p data-n="240" class="">故我虽受害，亦当行众善。</p><p data-n="241" class="">诸佛为有情，尚且不惜身，</p><p data-n="242" class="">愚痴我何故，骄慢不侍众？</p><p data-n="243" class="">众乐佛欢喜，众苦佛伤悲，</p><p data-n="244" class="">悦众佛愉悦，犯众亦伤佛。</p><p data-n="245" class="">遍身着火者，与欲乐不生，</p><p data-n="246" class="">若伤诸有情，云何悦诸佛？</p><p data-n="247" class="">因昔害众生，令佛伤心怀，</p><p data-n="248" class="">众罪我今悔，祈佛尽宽恕。</p><p data-n="249" class="">为令如来喜，止害利世间，</p><p data-n="250" class="">任他践吾顶，宁死悦世主。 </p><p data-n="251" class="">大悲诸佛尊，视众犹如己，</p><p data-n="252" class="">生佛既同体，何不敬众生？</p><p data-n="253" class="">悦众令佛喜，能成自利益，</p><p data-n="254" class="">能除世间苦，故应常安忍。</p><p data-n="255" class="">譬如大王臣，虽伤众多人，</p><p data-n="256" class="">谋深虑远者，力堪不报复，</p><p data-n="257" class="">因敌力非单，王势即彼援，</p><p data-n="258" class="">故敌力虽弱，不应轻忽彼。</p><p data-n="259" class="">悲佛与狱卒，吾敌众依怙，</p><p data-n="260" class="">故如民侍君，普令有情喜。</p><p data-n="261" class="">暴君纵生嗔，不能令堕狱，</p><p data-n="262" class="">然犯诸有情，定遭地狱害。</p><p data-n="263" class="">如是王虽喜，不能令成佛，</p><p data-n="264" class="">然悦诸众生，终成无上觉。 </p><p data-n="265" class="">云何犹不见，取悦有情果，</p><p data-n="266" class="">来生成正觉，今世享荣耀。</p><p data-n="267" class="">生生修忍得，貌美无病障，</p><p data-n="268" class="">誉雅命久长，乐等转轮王。</p></div></div></article><nav class="docusaurus-mt-lg pagination-nav" aria-label="文件选项卡"><a class="pagination-nav__link pagination-nav__link--prev" href="/way-of-bodhisattva/chapters/p5-chapter"><div class="pagination-nav__sublabel">上一页</div><div class="pagination-nav__label">第五品 正知正念</div></a><a class="pagination-nav__link pagination-nav__link--next" href="/way-of-bodhisattva/chapters/p7-chapter"><div class="pagination-nav__sublabel">下一页</div><div class="pagination-nav__label">第七品 精进</div></a></nav></div></div></div></div></main></div></div></div><footer class="theme-layout-footer footer footer--dark"><div class="container container-fluid"><div class="footer__bottom text--center"><div class="footer__copyright">© 2026 网站版权开放，欢迎流通</div></div></div></footer></div>
</body>
</html>