<!doctype html>
<html lang="zh-Hans" dir="ltr" class="docs-wrapper plugin-docs plugin-id-default docs-version-current docs-doc-page docs-doc-id-chapters/p9-chapter" data-has-hydrated="false">
<head>
<meta charset="UTF-8">
<meta name="generator" content="Docusaurus v3.9.2">
<title data-rh="true">第九品 智慧 | 入菩萨行论</title><meta data-rh="true" name="viewport" content="width=device-width,initial-scale=1"><meta data-rh="true" name="twitter:card" content="summary_large_image"><meta data-rh="true" property="og:image" content="https://michael-weizhong-shan.github.io/way-of-bodhisattva/img/docusaurus-social-card.jpg"><meta data-rh="true" name="twitter:image" content="https://michael-weizhong-shan.github.io/way-of-bodhisattva/img/docusaurus-social-card.jpg"><meta data-rh="true" property="og:url" content="https://michael-weizhong-shan.github.io/way-of-bodhisattva/chapters/p9-chapter"><meta data-rh="true" property="og:locale" content="zh_Hans"><meta data-rh="true" name="docusaurus_locale" content="zh-Hans"><meta data-rh="true" name="docsearch:language" content="zh-Hans"><meta data-rh="true" name="docusaurus_version" content="current"><meta data-rh="true" name="docusaurus_tag" content="docs-default-current"><meta data-rh="true" name="docsearch:version" content="current"><meta data-rh="true" name="docsearch:docusaurus_tag" content="docs-default-current"><meta data-rh="true" property="og:title" content="第九品 智慧 | 入菩萨行论"><link data-rh="true" rel="icon" href="/way-of-bodhisattva/img/favicon.ico"><link data-rh="true" rel="canonical" href="https://michael-weizhong-shan.github.io/way-of-bodhisattva/chapters/p9-chapter"><link data-rh="true" rel="alternate" href="https://michael-weizhong-shan.github.io/way-of-bodhisattva/chapters/p9-chapter" hreflang="zh-Hans"><link data-rh="true" rel="alternate" href="https://michael-weizhong-shan.github.io/way-of-bodhisattva/chapters/p9-chapter" hreflang="x-default"><script data-rh="true" type="application/ld+json">{"@context":"https://schema.org","@type":"BreadcrumbList","itemListElement":[{"@type":"ListItem","position":1,"name":"第九品 智慧","item":"https://michael-weizhong-shan.github.io/way-of-bodhisattva/chapters/p9-chapter"}]}</script><link rel="stylesheet" href="/way-of-bodhisattva/assets/css/styles.f2f6b75d.css">
<script src="/way-of-bodhisattva/assets/js/runtime~main.dc103767.js" defer="defer"></script>
<script src="/way-of-bodhisattva/assets/js/main.a8f1c48c.js" defer="defer"></script>
</head>
<body class="navigation-with-keyboard">
<svg style="display: none;"><defs>
<symbol id="theme-svg-external-link" viewBox="0 0 24 24"><path fill="currentColor" d="M21 13v10h-21v-19h12v2h-10v15h17v-8h2zm3-12h-10.988l4.035 4-6.977 7.07 2.828 2.828 6.977-7.07 4.125 4.172v-11z"/></symbol>
</defs></svg>
<script>!function(){var t=function(){try{return new URLSearchParams(window.location.search).get("docusaurus-theme")}catch(t){}}()||function(){try{return window.localStorage.getItem("theme")}catch(t){}}();document.documentElement.setAttribute("data-theme",t||(window.matchMedia("(prefers-color-scheme: dark)").matches?"dark":"light")),document.documentElement.setAttribute("data-theme-choice",t||"system")}(),function(){try{const c=new URLSearchParams(window.location.search).entries();for(var[t,e]of c)if(t.startsWith("docusaurus-data-")){var a=t.replace("docusaurus-data-","data-");document.documentElement.setAttribute(a,e)}}catch(t){}}()</script><div id="__docusaurus"><div role="region" aria-label="跳到主要内容"><a class="skipToContent_fXgn" href="#__docusaurus_skipToContent_fallback">跳到主要内容</a></div><nav aria-label="主导航" class="theme-layout-navbar navbar navbar--fixed-top"><div class="navbar__inner"><div class="theme-layout-navbar-left navbar__items"><button aria-label="切换导航栏" aria-expanded="false" class="navbar__toggle clean-btn" type="button"><svg width="30" height="30" viewBox="0 0 30 30" aria-hidden="true"><path stroke="currentColor" stroke-linecap="round" stroke-miterlimit="10" stroke-width="2" d="M4 7h22M4 15h22M4 23h22"></path></svg></button><a class="navbar__brand" href="/way-of-bodhisattva/"><b class="navbar__title text--truncate">入菩萨行论</b></a><div class="navbar__item dropdown dropdown--hoverable"><a href="#" aria-haspopup="true" aria-expanded="false" role="button" class="navbar__link">浏览模式</a><ul class="dropdown__menu"><li><a class="dropdown__link" href="/way-of-bodhisattva/">按科判浏览</a></li><li><a aria-current="page" class="dropdown__link dropdown__link--active" href="/way-of-bodhisattva/chapters/p0">按品目浏览</a></li></ul></div><a class="navbar__item navbar__link" href="/way-of-bodhisattva/intro">关于本站</a></div><div class="theme-layout-navbar-right navbar__items navbar__items--right"><div class="toggle_vylO colorModeToggle_DEke"><button class="clean-btn toggleButton_gllP toggleButtonDisabled_aARS" type="button" disabled="" title="system mode" aria-label="切换浅色/暗黑模式（当前为system mode）"><svg viewBox="0 0 24 24" width="24" height="24" aria-hidden="true" class="toggleIcon_g3eP lightToggleIcon_pyhR"><path fill="currentColor" d="M12,9c1.65,0,3,1.35,3,3s-1.35,3-3,3s-3-1.35-3-3S10.35,9,12,9 M12,7c-2.76,0-5,2.24-5,5s2.24,5,5,5s5-2.24,5-5 S14.76,7,12,7L12,7z M2,13l2,0c0.55,0,1-0.45,1-1s-0.45-1-1-1l-2,0c-0.55,0-1,0.45-1,1S1.45,13,2,13z M20,13l2,0c0.55,0,1-0.45,1-1 s-0.45-1-1-1l-2,0c-0.55,0-1,0.45-1,1S19.45,13,20,13z M11,2v2c0,0.55,0.45,1,1,1s1-0.45,1-1V2c0-0.55-0.45-1-1-1S11,1.45,11,2z M11,20v2c0,0.55,0.45,1,1,1s1-0.45,1-1v-2c0-0.55-0.45-1-1-1C11.45,19,11,19.45,11,20z M5.99,4.58c-0.39-0.39-1.03-0.39-1.41,0 c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0s0.39-1.03,0-1.41L5.99,4.58z M18.36,16.95 c-0.39-0.39-1.03-0.39-1.41,0c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0c0.39-0.39,0.39-1.03,0-1.41 L18.36,16.95z M19.42,5.99c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06c-0.39,0.39-0.39,1.03,0,1.41 s1.03,0.39,1.41,0L19.42,5.99z M7.05,18.36c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06 c-0.39,0.39-0.39,1.03,0,1.41s1.03,0.39,1.41,0L7.05,18.36z"></path></svg><svg viewBox="0 0 24 24" width="24" height="24" aria-hidden="true" class="toggleIcon_g3eP darkToggleIcon_wfgR"><path fill="currentColor" d="M9.37,5.51C9.19,6.15,9.1,6.82,9.1,7.5c0,4.08,3.32,7.4,7.4,7.4c0.68,0,1.35-0.09,1.99-0.27C17.45,17.19,14.93,19,12,19 c-3.86,0-7-3.14-7-7C5,9.07,6.81,6.55,9.37,5.51z M12,3c-4.97,0-9,4.03-9,9s4.03,9,9,9s9-4.03,9-9c0-0.46-0.04-0.92-0.1-1.36 c-0.98,1.37-2.58,2.26-4.4,2.26c-2.98,0-5.4-2.42-5.4-5.4c0-1.81,0.89-3.42,2.26-4.4C12.92,3.04,12.46,3,12,3L12,3z"></path></svg><svg viewBox="0 0 24 24" width="24" height="24" aria-hidden="true" class="toggleIcon_g3eP systemToggleIcon_QzmC"><path fill="currentColor" d="m12 21c4.971 0 9-4.029 9-9s-4.029-9-9-9-9 4.029-9 9 4.029 9 9 9zm4.95-13.95c1.313 1.313 2.05 3.093 2.05 4.95s-0.738 3.637-2.05 4.95c-1.313 1.313-3.093 2.05-4.95 2.05v-14c1.857 0 3.637 0.737 4.95 2.05z"></path></svg></button></div><div class="navbarSearchContainer_Bca1"><div class="navbar__search searchBarContainer_NW3z" dir="ltr"><input placeholder="搜索" aria-label="Search" class="navbar__search-input searchInput_YFbd" value=""><div class="loadingRing_RJI3 searchBarLoadingRing_YnHq"><div></div><div></div><div></div><div></div></div></div></div></div></div><div role="presentation" class="navbar-sidebar__backdrop"></div></nav><div id="__docusaurus_skipToContent_fallback" class="theme-layout-main main-wrapper mainWrapper_z2l0"><div class="docsWrapper_hBAB"><button aria-label="回到顶部" class="clean-btn theme-back-to-top-button backToTopButton_sjWU" type="button"></button><div class="docRoot_UBD9"><aside class="theme-doc-sidebar-container docSidebarContainer_YfHR"><div class="sidebarViewport_aRkj"><div class="sidebar_njMd"><nav aria-label="文档侧边栏" class="menu thin-scrollbar menu_SIkG"><ul class="theme-doc-sidebar-menu menu__list"><li class="theme-doc-sidebar-item-link theme-doc-sidebar-item-link-level-1 menuHtmlItem_M9Kj menu__list-item"><b style="font-size: 1.1rem; padding: 0.5rem; display: block;">按品目浏览</b></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p0"><span title="总序" class="linkLabel_WmDU">总序</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p1-chapter"><span title="第一品 菩提心利益" class="linkLabel_WmDU">第一品 菩提心利益</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p2-chapter"><span title="第二品 忏悔罪业" class="linkLabel_WmDU">第二品 忏悔罪业</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p3-chapter"><span title="第三品 受持菩提心" class="linkLabel_WmDU">第三品 受持菩提心</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p4-chapter"><span title="第四品 不放逸" class="linkLabel_WmDU">第四品 不放逸</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p5-chapter"><span title="第五品 正知正念" class="linkLabel_WmDU">第五品 正知正念</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p6-chapter"><span title="第六品 安忍" class="linkLabel_WmDU">第六品 安忍</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p7-chapter"><span title="第七品 精进" class="linkLabel_WmDU">第七品 精进</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p8-chapter"><span title="第八品 静虑" class="linkLabel_WmDU">第八品 静虑</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link menu__link--active" aria-current="page" href="/way-of-bodhisattva/chapters/p9-chapter"><span title="第九品 智慧" class="linkLabel_WmDU">第九品 智慧</span></a></li><li class="theme-doc-sidebar-item-link theme-doc-sidebar-item-link-level-1 menu__list-item"><a class="menu__link" href="/way-of-bodhisattva/chapters/p10-chapter"><span title="第十品 回向" class="linkLabel_WmDU">第十品 回向</span></a></li></ul></nav><button type="button" title="收起侧边栏" aria-label="收起侧边栏" class="button button--secondary button--outline collapseSidebarButton_PEFL"><svg width="20" height="20" aria-hidden="true" class="collapseSidebarButtonIcon_kv0_"><g fill="#7a7a7a"><path d="M9.992 10.023c0 .2-.062.399-.172.547l-4.996 7.492a.982.982 0 01-.828.454H1c-.55 0-1-.453-1-1 0-.2.059-.403.168-.551l4.629-6.942L.168 3.078A.939.939 0 010 2.528c0-.548.45-.997 1-.997h2.996c.352 0 .649.18.828.45L9.82 9.472c.11.148.172.347.172.55zm0 0"></path><path d="M19.98 10.023c0 .2-.058.399-.168.547l-4.996 7.492a.987.987 0 01-.828.454h-3c-.547 0-.996-.453-.996-1 0-.2.059-.403.168-.551l4.625-6.942-4.625-6.945a.939.939 0 01-.168-.55 1 1 0 01.996-.997h3c.348 0 .649.18.828.45l4.996 7.492c.11.148.168.347.168.55zm0 0"></path></g></svg></button></div></div></aside><main class="docMainContainer_TBSr"><div class="container padding-top--md padding-bottom--lg"><div class="row"><div class="col docItemCol_VOVn"><div class="docItemContainer_Djhp"><article><nav class="theme-doc-breadcrumbs breadcrumbsContainer_Z_bl" aria-label="页面路径"><ul class="breadcrumbs"><li class="breadcrumbs__item"><a aria-label="主页面" class="breadcrumbs__link" href="/way-of-bodhisattva/"><svg viewBox="0 0 24 24" class="breadcrumbHomeIcon_YNFT"><path d="M10 19v-5h4v5c0 .55.45 1 1 1h3c.55 0 1-.45 1-1v-7h1.7c.46 0 .68-.57.33-.87L12.67 3.6c-.38-.34-.96-.34-1.34 0l-8.36 7.53c-.34.3-.13.87.33.87H5v7c0 .55.45 1 1 1h3c.55 0 1-.45 1-1z" fill="currentColor"></path></svg></a></li><li class="breadcrumbs__item breadcrumbs__item--active"><span class="breadcrumbs__link">第九品 智慧</span></li></ul></nav><div class="theme-doc-markdown markdown"><header><h1>第九品 智慧</h1></header><div style="text-align:center;font-size:0.8rem;color:#666"><p>寂天菩萨</p></div>
<!-- -->
<div class="poem-container" style="cursor:default"><p data-n="1" class="">此等一切支，佛为智慧说，</p><p data-n="2" class="">故欲息苦者，当启空性慧。</p><p data-n="3" class="">世俗与胜义，许之为二谛。</p><p data-n="4" class="">胜义非心境，说心是世俗。</p><p data-n="5" class="">世间见二种，瑜伽及平凡。</p><p data-n="6" class="">瑜伽世间破，平凡世间者，</p><p data-n="7" class="">复因慧差别，层层更超胜。</p><p data-n="8" class="">以二同许喻。为果不观察。</p><p data-n="9" class="">世人见世俗，分别为真实，</p><p data-n="10" class="">而非如幻化，故诤瑜伽师。</p><p data-n="11" class="">色等现量境，共称非智量，</p><p data-n="12" class="">彼等诚虚妄，如垢谓净等。</p><p data-n="13" class="">为导世间人，佛说无常法，</p><p data-n="14" class="">真实非刹那，岂不违世俗？</p><p data-n="15" class="">瑜伽量无过，待世谓见真，</p><p data-n="16" class="">否则观不净，将违世间见。</p><p data-n="17" class="">供幻化生德，如供实有佛。</p><p data-n="18" class="">有情若如幻，死已云何生？</p><p data-n="19" class="">众缘聚合已，虽幻亦当生，</p><p data-n="20" class="">云何因久住，有情成实有？</p><p data-n="21" class="">幻人行杀施，无心无罪福，</p><p data-n="22" class="">于有幻心者，则生幻罪福。</p><p data-n="23" class="">咒等无功德，不生如幻心，</p><p data-n="24" class="">种种因缘生，种种如幻物，</p><p data-n="25" class="">一缘生一切，毕竟此非有。</p><p data-n="26" class="">胜义若涅槃，世俗悉轮回，</p><p data-n="27" class="">则佛亦轮回，菩提行何用？</p><p data-n="28" class="">诸缘若未绝，纵幻亦不灭，</p><p data-n="29" class="">诸缘若断绝，俗中亦不生。</p><p data-n="30" class="">乱识若亦无，以何缘幻境？</p><p data-n="31" class="">若许无幻境，心识何所缘？</p><p data-n="32" class="">所缘异实境，境相即心体。</p><p data-n="33" class="">幻境若即心，何者见何者？</p><p data-n="34" class="">世间主亦言，心不自见心，</p><p data-n="35" class="">犹如刀剑锋，不能自割自。</p><p data-n="36" class="">若谓如灯火，如实明自身。</p><p data-n="37" class="">灯火非自明，其无暗蔽故。</p><p data-n="38" class="">如晶青依他，物青不依他，</p><p data-n="39" class="">如是亦得见，识依不依他。</p><p data-n="40" class="">非于非青性，而自成青性。</p><p data-n="41" class="">若谓识了知，故说灯能明。</p><p data-n="42" class="">自心本自明，由何识知耶？</p><p data-n="43" class="">若识皆不见，则明或不明，</p><p data-n="44" class="">犹如石女媚，说彼亦无义。</p><p data-n="45" class="">若无自证分，心识怎忆念？</p><p data-n="46" class="">心境相连故，能知如鼠毒。</p><p data-n="47" class="">心通远见他，近故心自明。</p><p data-n="48" class="">然涂炼就药，见瓶不见药。</p><p data-n="49" class="">见闻与觉知，于此不遮除。</p><p data-n="50" class="">此处所遮者，苦因执谛实。</p><p data-n="51" class="">幻境非心外，亦非全无异，</p><p data-n="52" class="">若实怎非异？非异则非实。</p><p data-n="53" class="">幻境非实有，能见心亦然。</p><p data-n="54" class="">轮回依实法，否则如虚空。</p><p data-n="55" class="">无实若依实，云何有作用？</p><p data-n="56" class="">汝心无助伴，应成独一体。</p><p data-n="57" class="">若心离所取，众皆成如来。</p><p data-n="58" class="">施设唯识义，究竟有何德？</p><p data-n="59" class="">虽知法如幻，岂能除烦恼？</p><p data-n="60" class="">如彼幻变师，亦贪所变女。</p><p data-n="61" class="">幻师于所知，未断烦恼习，</p><p data-n="62" class="">空性习气弱，故见犹生贪。</p><p data-n="63" class="">若久修空性，必断实有习，</p><p data-n="64" class="">由修无所有，后亦断空执。</p><p data-n="65" class="">观法无谛实，不得谛实法。</p><p data-n="66" class="">无实离所依，彼岂依心前？</p><p data-n="67" class="">若实无实法，悉不住心前，</p><p data-n="68" class="">彼时无余相，无缘最寂灭。</p><p data-n="69" class="">摩尼如意树，无心能满愿，</p><p data-n="70" class="">因福与宿愿，诸佛亦现身。</p><p data-n="71" class="">如人修鹏塔，塔成彼人逝。</p><p data-n="72" class="">虽逝经久远，灭毒用犹存。</p><p data-n="73" class="">随修菩提行，圆成正觉塔，</p><p data-n="74" class="">菩萨虽入灭，能成众利益。</p><p data-n="75" class="">供养无心物，云何能得果？</p><p data-n="76" class="">供奉今昔物，经说福等故。</p><p data-n="77" class="">供以真俗心，经说皆获福，</p><p data-n="78" class="">如供实有佛，能得果报然。</p><p data-n="79" class="">见谛则解脱，何需见空性？</p><p data-n="80" class="">般若经中说：无慧无菩提。</p><p data-n="81" class="">大乘若不成，汝教云何成？</p><p data-n="82" class="">二皆许此故。汝初亦不许。</p><p data-n="83" class="">何缘信彼典，大乘亦复然，</p><p data-n="84" class="">二许若成真，吠陀亦成真。</p><p data-n="85" class="">小诤大乘故。外道于阿含，</p><p data-n="86" class="">自他于他教，二诤悉应舍。</p><p data-n="87" class="">若语入经藏，即许为佛语，</p><p data-n="88" class="">三藏大乘教，云何汝不许？</p><p data-n="89" class="">若因一不摄，一切皆有过，</p><p data-n="90" class="">则当以一同，一切成佛语。</p><p data-n="91" class="">诸圣大迦叶，佛语未尽测，</p><p data-n="92" class="">谁因汝不解，废持大乘教？</p><p data-n="93" class="">比丘为教本，彼亦难安立，</p><p data-n="94" class="">心有所缘者，亦难住涅槃。</p><p data-n="95" class="">断惑若即脱，彼无间应尔，</p><p data-n="96" class="">彼等虽无惑，犹见业功能。</p><p data-n="97" class="">若谓无爱取，故定无后有，</p><p data-n="98" class="">此非染污爱，如痴云何无？</p><p data-n="99" class="">因受缘生爱，彼等仍有受。</p><p data-n="100" class="">心识有所缘，彼仍住其中。</p><p data-n="101" class="">若无空性心，灭已复当生，</p><p data-n="102" class="">犹如无想定，故当修空性。</p><p data-n="103" class="">为度愚苦众，菩萨离贪惧，</p><p data-n="104" class="">悲智住轮回，此即悟空果。</p><p data-n="105" class="">空性能对治，烦恼所知障，</p><p data-n="106" class="">欲速成佛者，何不修空性？</p><p data-n="107" class="">不应妄破除，如上空性理，</p><p data-n="108" class="">切莫心生疑，如理修空性。</p><p data-n="109" class="">执实能生苦，于彼应生惧，</p><p data-n="110" class="">悟空能息苦，云何畏空性？</p><p data-n="111" class="">实我若稍存，于物则有惧，</p><p data-n="112" class="">既无少分我，谁复生畏惧？</p><p data-n="113" class="">齿发甲非我，我非骨及血，</p><p data-n="114" class="">非涎非鼻涕，非脓非胆汁，</p><p data-n="115" class="">非脂亦非汗，非肺亦非肝，</p><p data-n="116" class="">我非余内脏，亦非屎与尿，</p><p data-n="117" class="">肉与皮非我，脉气热非我，</p><p data-n="118" class="">百窍亦复然，六识皆非我。</p><p data-n="119" class="">声识若是常，一切时应闻，</p><p data-n="120" class="">若无所知声，何理谓识声？</p><p data-n="121" class="">无识若能知，则树亦应知，</p><p data-n="122" class="">是故定应解：无境则无知。</p><p data-n="123" class="">若谓彼知色。彼时何不闻？</p><p data-n="124" class="">若谓声不近，则知识亦无。</p><p data-n="125" class="">闻声自性者，云何成眼识？</p><p data-n="126" class="">一人成父子，假名非真实。</p><p data-n="127" class="">忧喜暗三德，非子亦非父。</p><p data-n="128" class="">彼无闻声性，不见彼性故。</p><p data-n="129" class="">如妓异状见。是识即非常。</p><p data-n="130" class="">谓异样一体。彼一未曾有，</p><p data-n="131" class="">异样若非真，自性复为何？</p><p data-n="132" class="">若谓即是识，众生将成一。</p><p data-n="133" class="">心无心亦一，同为常有故。</p><p data-n="134" class="">差殊成妄时，何为共同依？</p><p data-n="135" class="">无心亦非我，无心则如瓶。</p><p data-n="136" class="">谓合有心故，知成无知灭。</p><p data-n="137" class="">若我无变异，心于彼何用？</p><p data-n="138" class="">无知复无用，虚空亦成我。</p><p data-n="139" class="">若我非实有，业果系非理，</p><p data-n="140" class="">已作我既灭，谁复受业报？</p><p data-n="141" class="">作者受者异，报时作者亡。</p><p data-n="142" class="">汝我若共许，诤此有何义？</p><p data-n="143" class="">因时见有果，此见不可能。</p><p data-n="144" class="">依一相续故，佛说作者受。</p><p data-n="145" class="">过去未来心，俱无故非我。</p><p data-n="146" class="">今心若是我，彼灭则我亡。</p><p data-n="147" class="">犹如芭蕉树，剥析无所有，</p><p data-n="148" class="">如是以慧观，觅我见非实。</p><p data-n="149" class="">有情若非有，于谁起悲愍？</p><p data-n="150" class="">立誓成佛者，因痴虚设有。</p><p data-n="151" class="">无人谁得果？许由痴心得。</p><p data-n="152" class="">为息众生苦，不应除此痴。</p><p data-n="153" class="">我慢痛苦因，惑我得增长。</p><p data-n="154" class="">谓慢不能除，修无我最胜。</p><p data-n="155" class="">身非足小腿，腿臀亦非身，</p><p data-n="156" class="">腹背及胸肩，彼等复非身，</p><p data-n="157" class="">侧肋手非身，腋窝肩非身，</p><p data-n="158" class="">内脏头与颈，彼等皆非身，</p><p data-n="159" class="">此中孰为身？</p><p data-n="160" class="">诸身遍散住，一切诸支分，</p><p data-n="161" class="">分复住自分，身应住何处？</p><p data-n="162" class="">若谓吾一身，分住手等分，</p><p data-n="163" class="">则尽手等数，应成等数身。</p><p data-n="164" class="">内外若无身，云何手有身？</p><p data-n="165" class="">手等外无他，云何有彼身？</p><p data-n="166" class="">无身因愚迷，于手生身觉，</p><p data-n="167" class="">如因石状殊，误彼为真人，</p><p data-n="168" class="">众缘聚合时，见石状似人，</p><p data-n="169" class="">如是于手等，亦见实有身。</p><p data-n="170" class="">手复指聚故，理当成何物？</p><p data-n="171" class="">能聚由聚成，聚者犹可分。</p><p data-n="172" class="">分复析为尘，尘析为方分，</p><p data-n="173" class="">方分离部分，如空无微尘。</p><p data-n="174" class="">是故聪智者，谁贪如梦身？</p><p data-n="175" class="">如是身若无，岂贪男女相？</p><p data-n="176" class="">苦性若实有，何不损极乐？</p><p data-n="177" class="">乐实则甘等，何不解忧苦？</p><p data-n="178" class="">若谓苦强故，不觉彼乐受。</p><p data-n="179" class="">既非领纳性，云何可谓受？</p><p data-n="180" class="">若谓有微苦，岂非已除粗？</p><p data-n="181" class="">谓彼即余乐，微苦岂非乐？</p><p data-n="182" class="">倘因逆缘故，苦受不得生，</p><p data-n="183" class="">此岂非成立，分别受是执？</p><p data-n="184" class="">故应修空性，对治实有执，</p><p data-n="185" class="">观慧良田中，能长瑜伽食。</p><p data-n="186" class="">根境若间隔，彼二怎会遇？</p><p data-n="187" class="">无隔二成一，谁复遇于谁？</p><p data-n="188" class="">尘尘不相入，无间等大故。</p><p data-n="189" class="">不入则无合，无合则不遇。</p><p data-n="190" class="">无分而能遇，云何此有理？</p><p data-n="191" class="">若见请示我，无分相遇尘。</p><p data-n="192" class="">意识无色身，遇境不应理。</p><p data-n="193" class="">聚亦无实故，如前应观察。</p><p data-n="194" class="">若触非真有，则受从何生？</p><p data-n="195" class="">何故逐尘劳，何苦伤何人？</p><p data-n="196" class="">若见无受者，亦无实领受，</p><p data-n="197" class="">见此实性已，云何爱不灭？</p><p data-n="198" class="">所见或所触，性皆如梦幻。</p><p data-n="199" class="">与心俱生故，受非心能见。</p><p data-n="200" class="">后念唯能忆，非能受前心，</p><p data-n="201" class="">不能自领纳，亦非它能受。</p><p data-n="202" class="">毕竟无受者，故受非真有，</p><p data-n="203" class="">谁言此幻受，能害无我聚？</p><p data-n="204" class="">意不住诸根，不住色与中，</p><p data-n="205" class="">不住内或外，余处亦不得。</p><p data-n="206" class="">非身非异身，非合亦非离，</p><p data-n="207" class="">无少实性故，有情性涅槃。</p><p data-n="208" class="">离境先有识，缘何而生识？</p><p data-n="209" class="">识境若同时，已生何待缘？</p><p data-n="210" class="">识若后境起，缘何而得生？</p><p data-n="211" class="">故应不能知，诸法实有生。</p><p data-n="212" class="">若无世俗谛，云何有二谛？</p><p data-n="213" class="">世俗若因他，有情岂涅槃？</p><p data-n="214" class="">此由他分别，彼非自世俗。</p><p data-n="215" class="">后决定则有，非故无世俗。</p><p data-n="216" class="">分别所分别，二者相依存。</p><p data-n="217" class="">是故诸观察，皆依世共称。</p><p data-n="218" class="">以析空性心，究彼空性时，</p><p data-n="219" class="">若复究空智，应成无穷过。</p><p data-n="220" class="">悟明所析空，理智无所依，</p><p data-n="221" class="">无依故不生，说此即涅槃。</p><p data-n="222" class="">心境实有宗，理极难安立。</p><p data-n="223" class="">若境由识成，依何立识有？</p><p data-n="224" class="">若识由境成，依何立所知？</p><p data-n="225" class="">心境相待有，二者皆无实，</p><p data-n="226" class="">无子则无父，无父谁生子？</p><p data-n="227" class="">无子也无父，如是无心境。</p><p data-n="228" class="">如芽从种生，因芽知有种，</p><p data-n="229" class="">由境所生识，何不知有境？</p><p data-n="230" class="">由彼异芽识，虽知有芽种，</p><p data-n="231" class="">然心了境时，凭何知有识？</p><p data-n="232" class="">世人亦能见，一切能生因，</p><p data-n="233" class="">如莲根茎等，差别前因生。</p><p data-n="234" class="">谁作因差别？由昔诸异因。</p><p data-n="235" class="">何故因生果？从昔因力故。</p><p data-n="236" class="">自在天是因，何为自在天？</p><p data-n="237" class="">若谓许大种，何必唯执名？</p><p data-n="238" class="">无心大种众，非常亦非天，</p><p data-n="239" class="">不净众所践，定非自在天。</p><p data-n="240" class="">彼天非虚空，非我前已破，</p><p data-n="241" class="">若谓非思议，说彼有何义？</p><p data-n="242" class="">云何此彼生？我及自在天，</p><p data-n="243" class="">大种岂非常？识从所知生，</p><p data-n="244" class="">苦乐无始业？何为彼所生？</p><p data-n="245" class="">若谓因无始。彼果岂有始？</p><p data-n="246" class="">彼既不依他，何故不常作？</p><p data-n="247" class="">若皆彼所造，彼需观待何？</p><p data-n="248" class="">若依缘聚生，生因则非彼。</p><p data-n="249" class="">缘聚则定生，不聚无生力。</p><p data-n="250" class="">若非自在欲，缘生依他力。</p><p data-n="251" class="">若因欲乃作，何名自在天？</p><p data-n="252" class="">微尘万法因，于前已破讫。</p><p data-n="253" class="">常主众生因，数论师所许。</p><p data-n="254" class="">喜乐忧与暗，三德平衡状，</p><p data-n="255" class="">说彼为主体，失衡变众生。</p><p data-n="256" class="">一体有三性，非理故彼无。</p><p data-n="257" class="">如是德非有，彼复各三故。</p><p data-n="258" class="">若无此三德，杳然不闻声。</p><p data-n="259" class="">衣等无心故，亦无苦乐受。</p><p data-n="260" class="">谓此即因性，岂非已究讫？</p><p data-n="261" class="">汝因具三德，从彼不生布。</p><p data-n="262" class="">若布生乐等，无布则无乐。</p><p data-n="263" class="">故乐常等性，毕竟不可得。</p><p data-n="264" class="">乐等若恒存，苦时怎无乐？</p><p data-n="265" class="">若谓乐衰减，彼岂有强弱？</p><p data-n="266" class="">舍粗而变细，彼乐应非常。</p><p data-n="267" class="">如是何不许，一切法非常，</p><p data-n="268" class="">粗既不异乐，显然乐非常。</p><p data-n="269" class="">因位须许有，无终不生故。</p><p data-n="270" class="">显果虽不许，隐果仍许存。</p><p data-n="271" class="">因时若有果，食成啖不净，</p><p data-n="272" class="">复应以布值，购穿棉花种。</p><p data-n="273" class="">谓愚不见此，然智所立言，</p><p data-n="274" class="">世间亦应知。何故不见果？</p><p data-n="275" class="">世见若非量，所见应失真。</p><p data-n="276" class="">若量皆非量，量果岂非假？</p><p data-n="277" class="">故汝修空性，亦应成错谬。</p><p data-n="278" class="">不依所察实，不取彼无实，</p><p data-n="279" class="">所破实既假，无实定亦假，</p><p data-n="280" class="">如人梦子死，梦中知无子，</p><p data-n="281" class="">能遮有子想，彼遮也是假。</p><p data-n="282" class="">如是究诸法，则知非无因，</p><p data-n="283" class="">亦非住各别，合集诸因缘，</p><p data-n="284" class="">亦非从他来，非住非趋行。</p><p data-n="285" class="">愚痴所执谛，何异幻化物？</p><p data-n="286" class="">幻物及众因，所变诸事物，</p><p data-n="287" class="">应详审观彼，何来何所之？</p><p data-n="288" class="">缘合见诸物，无因则不见，</p><p data-n="289" class="">虚伪如影像，彼中岂有真？</p><p data-n="290" class="">若法已成有，其因何所需？</p><p data-n="291" class="">若法本来无，云何需彼因？</p><p data-n="292" class="">纵以亿万因，无不变成有。</p><p data-n="293" class="">无时怎成有？成有者为何？</p><p data-n="294" class="">无时若无有，何时方成有？</p><p data-n="295" class="">于有未生时，是犹未离无。</p><p data-n="296" class="">倘若未离无，则无生有时。</p><p data-n="297" class="">有亦不成无，应成二性故。</p><p data-n="298" class="">自性不成灭，有法性亦无。 </p><p data-n="299" class="">是故诸众生，毕竟不生灭。</p><p data-n="300" class="">众生如梦幻，究时同芭蕉，</p><p data-n="301" class="">涅槃不涅槃，其性悉无别。</p><p data-n="302" class="">故于诸空法，何有得与失？</p><p data-n="303" class="">谁人恭敬我？谁复轻蔑我？</p><p data-n="304" class="">苦乐由何生？何足忧与喜？</p><p data-n="305" class="">若于性中觅，孰为爱所爱？</p><p data-n="306" class="">细究此世人，谁将辞此世？</p><p data-n="307" class="">孰生孰当生？谁为亲与友？</p><p data-n="308" class="">如我当受持，一切如虚空？</p><p data-n="309" class="">世人欲求乐，然由诤斗因，</p><p data-n="310" class="">频生烦乱喜。勤求生忧苦，</p><p data-n="311" class="">互诤相杀戮，造罪艰困活。</p><p data-n="312" class="">虽数至善趣，频享众欢乐，</p><p data-n="313" class="">死已堕恶趣，久历难忍苦。</p><p data-n="314" class="">三有多险地，于此易迷真，</p><p data-n="315" class="">迷悟复相违，生时尽迷真。</p><p data-n="316" class="">将历难忍苦，无边如大海。</p><p data-n="317" class="">苦海善力微，寿命亦短促，</p><p data-n="318" class="">为活及无病，强忍饥疲苦。</p><p data-n="319" class="">睡眠受他害，伴愚行无义，</p><p data-n="320" class="">无义命速逝，观慧极难得。</p><p data-n="321" class="">此生有何法，除灭散乱习？</p><p data-n="322" class="">此时魔亦勤，诱堕于恶趣，</p><p data-n="323" class="">彼复邪道多，难却正法疑。</p><p data-n="324" class="">暇满难再得，佛世难复值，</p><p data-n="325" class="">惑流不易断，呜呼苦相续！</p><p data-n="326" class="">轮回虽极苦，痴故不自觉，</p><p data-n="327" class="">众生溺苦流，呜呼堪悲愍！</p><p data-n="328" class="">如人数沐浴，或数入火中，</p><p data-n="329" class="">如是虽极苦，犹自引为乐。</p><p data-n="330" class="">如是诸众生，度日若无死，</p><p data-n="331" class="">今生遭弑杀，后世堕恶趣。</p><p data-n="332" class="">自聚福德云，何时方能降，</p><p data-n="333" class="">利生安乐雨，为众息苦火？</p><p data-n="334" class="">何时心无缘，诚敬集福德，</p><p data-n="335" class="">于执有众生，开示空性理？</p></div></div></article><nav class="docusaurus-mt-lg pagination-nav" aria-label="文件选项卡"><a class="pagination-nav__link pagination-nav__link--prev" href="/way-of-bodhisattva/chapters/p8-chapter"><div class="pagination-nav__sublabel">上一页</div><div class="pagination-nav__label">第八品 静虑</div></a><a class="pagination-nav__link pagination-nav__link--next" href="/way-of-bodhisattva/chapters/p10-chapter"><div class="pagination-nav__sublabel">下一页</div><div class="pagination-nav__label">第十品 回向</div></a></nav></div></div></div></div></main></div></div></div><footer class="theme-layout-footer footer footer--dark"><div class="container container-fluid"><div class="footer__bottom text--center"><div class="footer__copyright">© 2026 网站版权开放，欢迎流通</div></div></div></footer></div>
</body>
</html>