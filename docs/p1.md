---
id: p1
title: "第一品 菩提心利益"
sidebar_position: 2
sidebar_label: "第一品 菩提心利益"
hide_table_of_contents: true
---

# 第一品 菩提心利益

<div style={{ textAlign: 'center', fontSize: '0.8rem', color: '#666' }}>
  寂天菩萨
</div>

import PoemWrapper from '@site/src/components/poem-wrapper';

<PoemWrapper>

<p data-n="1">暇满人生极难得，既得能办人生利，</p>
<p data-n="2">倘若今生利未办，后世怎得此圆满。</p>
<p data-n="3">犹如乌云暗夜中，刹那闪电极明亮，</p>
<p data-n="4">如是因佛威德力，世人暂萌修福意。</p>
<p data-n="5">以是善行恒微弱，罪恶力大极难挡，</p>
<p data-n="6">舍此圆满菩提心，何有余善能胜彼。</p>
<p data-n="7">佛于多劫深思维，见此觉心最饶益，</p>
<p data-n="8">无量众生依于此，顺利能获最胜乐。</p>
<p data-n="9">欲灭三有百般苦，及除有情众不安，</p>
<p data-n="10">欲享百种快乐者，恒常莫舍菩提心。</p>
<p data-n="11">生死狱系苦有情，若生刹那菩提心，</p>
<p data-n="12">即刻得名诸佛子，世间人天应礼敬。</p>
<p data-n="13">犹如最胜冶金料，垢身得此将转成，</p>
<p data-n="14">无价之宝佛陀身，故应坚持菩提心。</p>
<p data-n="15">众生导师以慧观，彻见彼心极珍贵，</p>
<p data-n="16">诸欲出离三界者，宜善坚持菩提心。</p>
<p data-n="17">其余善行如芭蕉，果实生已终枯槁，</p>
<p data-n="18">菩提心树恒生果，非仅不尽反增茂。</p>
<p data-n="19">如人虽犯极重罪，然依勇士得除畏，</p>
<p data-n="20">若有速令解脱者，畏罪之人何不依。</p>
<p data-n="21">菩提心如末劫火，刹那能毁诸重罪。</p>
<p data-n="22">智者弥勒谕善财，彼心利益无限量。</p>
<p data-n="23">略摄菩提心，当知有二种，</p>
<p data-n="24">愿求菩提心，趣行菩提心。</p>
<p data-n="25">如人尽了知，欲行正行别，</p>
<p data-n="26">如是智者知：二心次第别。</p>
<p data-n="27">愿心于生死，虽生广大果，</p>
<p data-n="28">犹不如行心，相续增福德。</p>
<p data-n="29">何时为度尽，无边众有情，</p>
<p data-n="30">立志不退转，受持此行心，</p>
<p data-n="31">即自彼时起，纵眠或放逸，</p>
<p data-n="32">福德相续生，量多等虚空。</p>
<p data-n="33">为信小乘者，妙臂问经中，</p>
<p data-n="34">如来自宣说，其益极应理。</p>
<p data-n="35">若令思疗愈，有情诸头疾，</p>
<p data-n="36">具此饶益心，获福无穷尽，</p>
<p data-n="37">况欲除有情，无量不安乐，</p>
<p data-n="38">乃至欲成就，有情无量德。</p>
<p data-n="39">是父抑或母，谁具此心耶？</p>
<p data-n="40">是仙或欲天，梵天有此耶？</p>
<p data-n="41">彼等为自利，尚且未梦及，</p>
<p data-n="42">况为他有情，生此饶益心？</p>
<p data-n="43">他人为自利，尚且未能发，</p>
<p data-n="44">珍贵此愿心，能生诚稀有！</p>
<p data-n="45">珍贵菩提心，众生安乐因，</p>
<p data-n="46">除苦妙甘霖，其福何能量？</p>
<p data-n="47">仅思利众生，福胜供诸佛，</p>
<p data-n="48">何况勤精进，利乐诸有情。</p>
<p data-n="49">众生欲除苦，反行痛苦因，</p>
<p data-n="50">愚人虽求乐，毁乐如灭仇。</p>
<p data-n="51">于诸乏乐者，多苦诸众生，</p>
<p data-n="52">足以众安乐，断彼一切苦。</p>
<p data-n="53">更复尽其痴，宁有等此善！</p>
<p data-n="54">安得似此友！岂有如此福！</p>
<p data-n="55">若人酬恩施，尚且应称赞，</p>
<p data-n="56">何况未受托，菩萨自乐为。</p>
<p data-n="57">偶备微劣食，嗟施少众生，</p>
<p data-n="58">令得半日饱，人敬为善士，</p>
<p data-n="59">何况恒施予，无边有情众，</p>
<p data-n="60">善逝无上乐，满彼一切愿。</p>
<p data-n="61">博施诸佛子，若人生恶心，</p>
<p data-n="62">佛言彼堕狱，长如心数劫。</p>
<p data-n="63">若人生净信，得果较前胜。</p>
<p data-n="64">佛子虽逢难，善增罪不生。</p>
<p data-n="65">何人生此心，我礼彼人身，</p>
<p data-n="66">谁令怨敌乐，皈依彼乐源。</p>

</PoemWrapper>