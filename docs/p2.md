---
title: "第二品 忏悔罪业"
id: p2
sidebar_position: 3
sidebar_label: "第二品 忏悔罪业"
---

# 第二品 忏悔罪业

<div style={{ textAlign: 'center', fontSize: '0.8rem', color: '#666' }}>
  寂天菩萨
</div>

import PoemWrapper from '@site/src/components/poem-wrapper';

<PoemWrapper>

<p data-n="1">为持珍宝心，我今供如来，</p>
<p data-n="2">无垢妙法宝，佛子功德海。</p>

<p data-n="3">鲜花与珍果，种种诸良药，</p>
<p data-n="4">世间珍宝物，悦意澄净水。</p>

<p data-n="5">巍巍珍宝山，静谧宜人林，</p>
<p data-n="6">花严妙宝树，珍果垂枝树。</p>

<p data-n="7">世间妙芳香，如意妙宝树，</p>
<p data-n="8">自生诸庄稼，及余诸珍饰，</p>

<p data-n="9">莲花诸湖泊，悦吟美天鹅。</p>

<p data-n="10">浩瀚虚空界，一切无主物，</p>
<p data-n="11">意缘敬奉献，牟尼诸佛子，</p>

<p data-n="12">祈请胜福田，悲愍纳吾供。</p>

<p data-n="13">福薄我贫穷，无余堪供财，</p>
<p data-n="14">祈求慈怙主，利我受此供。</p>

<p data-n="15">愿以吾身心，恒献佛佛子，</p>
<p data-n="16">恳请哀纳受，我愿为尊仆。</p>

<p data-n="17">尊既慈摄护，利生无怯顾，</p>
<p data-n="18">远罪净身心，誓断诸恶业！</p>

<p data-n="19">馥郁一净室，晶地亮莹莹，</p>
<p data-n="20">宝柱生悦意，珍盖频闪烁。</p>

<p data-n="21">备诸珍宝瓶，盛满妙香水，</p>
<p data-n="22">洋溢美歌乐，请佛佛子浴。</p>

<p data-n="23">香熏极洁净，浴巾拭其身。</p>
<p data-n="24">拭已复献上，香极妙色衣。</p>

<p data-n="25">亦以细柔服，最胜庄严物，</p>
<p data-n="26">庄严普贤尊，文殊观自在。</p>

<p data-n="27">香遍三千界，妙香涂敷彼，</p>
<p data-n="28">犹如纯炼金，发光诸佛身。</p>

<p data-n="29">于诸胜供处，供以香莲花，</p>
<p data-n="30">曼陀青莲花，及诸妙花鬘。</p>

<p data-n="31">亦献最胜香，香溢结香云。</p>
<p data-n="32">复献诸神馐，种种妙饮食。</p>

<p data-n="33">亦献金莲花，齐列珍宝灯。</p>
<p data-n="34">香敷地面上，散布悦意花。</p>

<p data-n="35">广厦扬赞歌，悬珠耀光泽，</p>
<p data-n="36">严空无量饰，亦献大悲主。</p>

<p data-n="37">金柄撑宝伞，周边缀美饰，</p>
<p data-n="38">形妙极庄严，亦展献诸佛。</p>

<p data-n="39">别此亦献供，悦耳美歌乐，</p>
<p data-n="40">愿息有情苦，乐云常住留。</p>

<p data-n="41">惟愿珍宝花，如雨续降淋，</p>
<p data-n="42">一切妙法宝，灵塔佛身前。</p>

<p data-n="43">犹如妙吉祥，昔日供诸佛，</p>
<p data-n="44">吾亦如是供，如来诸佛子。</p>

<p data-n="45">我以海潮音，赞佛功德海，</p>
<p data-n="46">愿妙赞歌云，飘临彼等前。</p>

<p data-n="47">化身微尘数，匍伏我顶礼，</p>
<p data-n="48">三世一切佛，正法最胜僧，</p>

<p data-n="49">敬礼佛灵塔，菩提心根本，</p>
<p data-n="50">亦礼戒胜者，堪布阿阇黎。</p>

<p data-n="51">乃至菩提果，皈依诸佛陀，</p>
<p data-n="52">亦依正法宝，菩萨诸圣众。</p>

<p data-n="53">我于十方佛，及具菩提心，</p>
<p data-n="54">大悲诸圣众，合掌如是白：</p>

<p data-n="55">无始轮回起，此世或他生，</p>
<p data-n="56">无知犯诸罪，或劝他作恶，</p>

<p data-n="57">或因痴所牵，随喜彼所为，</p>
<p data-n="58">见此罪过已，对佛诚忏悔。</p>

<p data-n="59">惑催身语意，于亲及父母，</p>
<p data-n="60">师长或余人，造作诸伤害。</p>

<p data-n="61">因昔犯众过，今成有罪人，</p>
<p data-n="62">一切难恕罪，佛前悉忏悔。</p>

<p data-n="63">罪业未净前，吾身或先亡，</p>
<p data-n="64">云何脱此罪，故祈速救护！</p>

<p data-n="65">死神不足信，不待罪净否，</p>
<p data-n="66">无论病未病，寿暂不可恃。</p>

<p data-n="67">因吾不了知，死时舍一切，</p>
<p data-n="68">故为亲与仇，造种种罪业。</p>

<p data-n="69">仇敌化虚无，诸亲亦烟灭，</p>
<p data-n="70">吾身必死亡，一切终归无。</p>

<p data-n="71">人生如梦幻，无论何事物，</p>
<p data-n="72">受已成念境，往事不复见。</p>

<p data-n="73">复次于此生，亲仇半已逝，</p>
<p data-n="74">造罪苦果报，点滴候在前。</p>

<p data-n="75">因吾不甚解：命终如是骤，</p>
<p data-n="76">故起贪嗔痴，造作诸恶业。</p>

<p data-n="77">昼夜不暂留，此生恒衰减，</p>
<p data-n="78">额外无复增，吾命岂不亡？</p>

<p data-n="79">临终弥留际，众亲虽围绕，</p>
<p data-n="80">命绝诸苦痛，唯吾一人受。</p>

<p data-n="81">魔使来执时，亲朋有何益？</p>
<p data-n="82">唯福能救护，然我未普修。</p>

<p data-n="83">放逸我未知：死亡如是怖，</p>
<p data-n="84">故为无常身，亲造诸多罪。</p>

<p data-n="85">若今赴刑场，罪犯犹惊怖，</p>
<p data-n="86">口干眼凸出，形貌异故昔。</p>

<p data-n="87">何况形恐怖，魔使所执持，</p>
<p data-n="88">大怖忧苦缠，苦极不待言。</p>

<p data-n="89">谁能救护我，离此大怖畏，</p>
<p data-n="90">睁大凸怖眼，四方寻救护，</p>

<p data-n="91">四方遍寻觅，无依心懊丧，</p>
<p data-n="92">彼处苦无依，惶惶何所从？</p>

<p data-n="93">佛为众怙主，慈悲勤护生，</p>
<p data-n="94">力能除众惧，故我今皈依。</p>

<p data-n="95">如是亦皈依，能除轮回怖，</p>
<p data-n="96">我佛所悟法，及菩萨圣众。</p>

<p data-n="97">因怖惊颤栗，将身奉普贤，</p>
<p data-n="98">亦复以此身，敬献文殊尊。</p>

<p data-n="99">哀号力呼求，不昧大悲行，</p>
<p data-n="100">慈尊观世音，救赎罪人我！</p>

<p data-n="101">复于虚空藏，及地藏王等，</p>
<p data-n="102">一切大悲尊，由衷祈救护。</p>

<p data-n="103">皈依金刚手，怀嗔阎魔使，</p>
<p data-n="104">见彼心畏惧，四方速逃逸。</p>

<p data-n="105">昔违尊圣教，今生大忧惧。</p>
<p data-n="106">愿以皈命尊，救速除怖畏！</p>

<p data-n="107">若惧寻常疾，尚须遵医嘱，</p>
<p data-n="108">何况贪等患，宿疾恒缠身。</p>

<p data-n="109">一嗔若能毁，赡部一切人，</p>
<p data-n="110">疗惑诸药方，遍寻若不得。</p>

<p data-n="111">医王一切智，拔苦诸圣教，</p>
<p data-n="112">知已若不行，痴极应诃责。</p>

<p data-n="113">若遇寻常险，犹须慎防护，</p>
<p data-n="114">况堕千由旬，长劫险难处。</p>

<p data-n="115">若思今不死，安逸此非理，</p>
<p data-n="116">吾生终归尽，死期必降临。</p>

<p data-n="117">谁赐我无惧？云何定脱苦？</p>
<p data-n="118">倘若必死亡，为何今安逸？</p>

<p data-n="119">除忆昔经历，今吾复何余？</p>
<p data-n="120">然因执著彼，屡违上师教。</p>

<p data-n="121">此生若须舍，亲友亦如是，</p>
<p data-n="122">独行无定所，何须结亲仇？</p>

<p data-n="123">不善生诸苦，云何得脱除？</p>
<p data-n="124">故吾当一心，日夜思除苦。</p>

<p data-n="125">吾因无明痴，犯诸自性罪，</p>
<p data-n="126">或佛所制罪，如是众过罪，</p>

<p data-n="127">合掌怙主前，以畏罪苦心，</p>
<p data-n="128">再三礼诸佛，忏除一切罪。</p>

<p data-n="129">诸佛祈宽恕，往昔所造罪，</p>
<p data-n="130">此既非善行，尔后誓不为！</p>

</PoemWrapper>