---
title: "第三品 受持菩提心"
id: p3
sidebar_position: 4
sidebar_label: "第三品 受持菩提心"
---

# 第三品 受持菩提心

<div style={{ textAlign: 'center', fontSize: '0.8rem', color: '#666' }}>
  寂天菩萨
</div>

import PoemWrapper from '@site/src/components/poem-wrapper';

<PoemWrapper>

<p data-n="1">欣乐而随喜，一切众有情，</p>
<p data-n="2">息苦诸善行，得乐诸福报。</p>

<p data-n="3">随喜积善行：彼为菩提因。</p>
<p data-n="4">随喜众有情：实脱轮回苦。</p>

<p data-n="5">随喜佛菩提，佛子地诸果。</p>
<p data-n="6">亦复乐随喜：能与有情乐，</p>

<p data-n="7">发心福善海，及诸饶益行。</p>

<p data-n="8">我于十方佛，合常诚祈请，</p>
<p data-n="9">为苦惑迷众，燃亮正法灯。</p>

<p data-n="10">知佛欲涅槃，合掌速祈请，</p>
<p data-n="11">住世无量劫，莫遗世间迷。</p>

<p data-n="12">如是诸观行，所积一切善，</p>
<p data-n="13">以彼愿消除，有情一切苦。</p>

<p data-n="14">乃至众生疾，尚未疗愈前，</p>
<p data-n="15">愿为医与药，并作看护士。</p>

<p data-n="16">盼天降食雨，解除饥渴难，</p>
<p data-n="17">于彼灾荒劫，愿成充饥食。</p>

<p data-n="18">为济贫困者，愿成无尽藏，</p>
<p data-n="19">愿诸资生物，悉现彼等前。</p>

<p data-n="20">为利有情故，不吝尽施舍，</p>
<p data-n="21">身及诸受用，三世一切善。</p>

<p data-n="22">舍尽则脱苦，吾心成涅槃，</p>
<p data-n="23">死时既须舍，何若生尽施。</p>

<p data-n="24">吾既将此身，随顺施有情，</p>
<p data-n="25">一任彼欢喜，恒常打骂杀。</p>

<p data-n="26">纵人戏我身，侵侮并讥讽，</p>
<p data-n="27">吾身既已施，云何复珍惜？</p>

<p data-n="28">一切无害业，令身尽顺受。</p>
<p data-n="29">愿彼见我者，悉获众利益。</p>

<p data-n="30">若人因见我，生起信憎心，</p>
<p data-n="31">愿彼恒成为，成办众利因。</p>

<p data-n="32">愿彼毁我者，及余害我者，</p>
<p data-n="33">乃至辱我者，皆具菩提缘。</p>

<p data-n="34">路人无怙依，愿为彼引导，</p>
<p data-n="35">并作渡者舟，船筏与桥梁。</p>

<p data-n="36">求岛即成岛，欲灯化为灯，</p>
<p data-n="37">觅床变作床，凡需仆从者，</p>

<p data-n="38">我愿成彼仆。</p>

<p data-n="39">愿成如意牛，妙瓶如意宝，</p>
<p data-n="40">明咒及灵药，如意诸宝树。</p>

<p data-n="41">如空及四大，愿我恒成为，</p>
<p data-n="42">无量众有情，资生大根本。</p>

<p data-n="43">迨至尽空际，有情种种界，</p>
<p data-n="44">殊途悉涅槃，愿成资生因。</p>

<p data-n="45">如昔诸善逝，先发菩提心，</p>
<p data-n="46">复此循序住，菩萨诸学处。</p>

<p data-n="47">如是为利生，我发菩提心，</p>
<p data-n="48">复于诸学处，次第勤修学。</p>

<p data-n="49">智者如是持，清净觉心已，</p>
<p data-n="50">复为增长故，如是赞发心。</p>

<p data-n="51">今生吾获福，善得此人身，</p>
<p data-n="52">复生佛家族，今成如来子。 </p>

<p data-n="53">尔后我当为，宜乎佛族业，</p>
<p data-n="54">慎莫染污此，无垢尊贵种。</p>

<p data-n="55">犹如目盲人，废聚获至宝，</p>
<p data-n="56">生此菩提心，如是我何幸！</p>

<p data-n="57">灭死胜甘露，即此菩提心，</p>
<p data-n="58">除贫无尽藏，即此菩提心，</p>

<p data-n="59">疗疾最胜药，亦此菩提心。</p>

<p data-n="60">彼为泊世途，众生休憩树，</p>
<p data-n="61">复是出苦桥，度众离恶趣。</p>

<p data-n="62">复是璀璨日，能驱无知霾。</p>
<p data-n="63">是拌正法乳，所出妙醍醐。</p>

<p data-n="64">于诸漂泊客，欲享福乐者，</p>
<p data-n="65">此心能足彼，令住最胜乐。</p>

<p data-n="66">今于怙主前，筵众为上宾，</p>
<p data-n="67">宴飨成佛乐，普愿皆欢喜。</p>

</PoemWrapper>