---
title: "第五品 正知正念"
id: p5
sidebar_position: 6
sidebar_label: "第五品 正知正念"
---

# 第五品 正知正念

<div style={{ textAlign: 'center', fontSize: '0.8rem', color: '#666' }}>
  寂天菩萨
</div>

import PoemWrapper from '@site/src/components/poem-wrapper';

<PoemWrapper>

<p data-n="1">欲护学处者，策励当护心，</p>
<p data-n="2">若不护此心，不能护学处。</p>

<p data-n="3">若纵狂象心，受难无间狱，</p>
<p data-n="4">未驯大狂象，为患不及此。</p>

<p data-n="5">若以正念索，紧拴心狂象，</p>
<p data-n="6">怖畏尽消除，福善悉获至。</p>

<p data-n="7">虎狮大象熊，蛇及一切敌，</p>
<p data-n="8">有情地狱卒，恶神并罗刹，</p>

<p data-n="9">唯由系此心，即摄彼一切，</p>
<p data-n="10">调伏此一心，一切皆驯服。</p>

<p data-n="11">实语者佛言：一切诸怖畏，</p>
<p data-n="12">无量众苦痛，皆从心所生。</p>

<p data-n="13">有情狱兵器，何人故意造？</p>
<p data-n="14">谁制烧铁地？女众从何出？</p>

<p data-n="15">佛说彼一切，皆由恶心造，</p>
<p data-n="16">是故三界中，恐怖莫甚心。</p>

<p data-n="17">若除众生贫，始圆施度者，</p>
<p data-n="18">今犹见饥贫，昔佛云何成？</p>

<p data-n="19">身财及果德，舍予众生心，</p>
<p data-n="20">经说施度圆，故施唯依心。</p>

<p data-n="21">遣鱼至何方，始得不遭伤？</p>
<p data-n="22">获断恶之心，说为戒度圆。</p>

<p data-n="23">顽者如虚空，岂能尽制彼？</p>
<p data-n="24">若息此嗔心，则同灭众敌。</p>

<p data-n="25">何需足量革，尽覆此大地，</p>
<p data-n="26">片革垫靴底，即同覆大地。</p>

<p data-n="27">如是吾不克，尽制诸外敌，</p>
<p data-n="28">唯应伏此心，何劳制其余？</p>

<p data-n="29">生一明定心，亦得梵天果，</p>
<p data-n="30">身口善纵勤，心弱难成就。</p>

<p data-n="31">虽久习念诵，及余众苦行，</p>
<p data-n="32">然心散它处，佛说彼无益。</p>

<p data-n="33">若不知此心，奥秘法中尊，</p>
<p data-n="34">求乐或避苦，无义终漂泊。</p>

<p data-n="35">故吾当善持，善护此道心，</p>
<p data-n="36">除此护心戒，何劳戒其余？</p>

<p data-n="37">如处乱众中，人皆惧护疮，</p>
<p data-n="38">置身恶人群，常护此心伤。</p>

<p data-n="39">若惧小疮痛，犹慎护疮伤，</p>
<p data-n="40">畏山夹毁者，何不护心伤？</p>

<p data-n="41">若持此行为，纵住恶人群，</p>
<p data-n="42">抑处女人窝，勤律士不毁。</p>

<p data-n="43">吾宁失利养，资身众活计，</p>
<p data-n="44">亦宁失余善，终不损此心。</p>

<p data-n="45">合掌诚劝请，欲护自心者，</p>
<p data-n="46">致力恒守护，正念与正知。</p>

<p data-n="47">身疾所困者，无力为诸业，</p>
<p data-n="48">如是惑扰心，无力成善业。</p>

<p data-n="49">心无正知者，闻思修所得，</p>
<p data-n="50">如漏瓶中水，不复住正念。</p>

<p data-n="51">纵信复多闻，数数勤精进，</p>
<p data-n="52">然因无正知，终染犯堕垢。</p>

<p data-n="53">惑贼不正知，尾随念失后，</p>
<p data-n="54">盗昔所聚福，令堕诸恶趣。</p>

<p data-n="55">此群烦恼贼，寻隙欲打劫，</p>
<p data-n="56">得便夺善财，复毁善趣命。</p>

<p data-n="57">故终不稍纵，正念离意门，</p>
<p data-n="58">离则思诸患，复住于正念。</p>

<p data-n="59">恒随上师尊，堪布赐开示，</p>
<p data-n="60">畏敬有缘者，恒易生正念。</p>

<p data-n="61">佛及菩萨众，无碍见一切，</p>
<p data-n="62">故吾诸言行，必现彼等前。</p>

<p data-n="63">如是思维已，则生惭敬畏。</p>
<p data-n="64">循此复极易，殷殷随念佛。</p>

<p data-n="65">为护心意门，安住正念已，</p>
<p data-n="66">正知即随临，逝者亦复返。</p>

<p data-n="67">心意初生际，知其有过已，</p>
<p data-n="68">即时当稳重，坚持住如树。</p>

<p data-n="69">吾终不应当，无义散漫望，</p>
<p data-n="70">决志当恒常，垂眼向下看。</p>

<p data-n="71">苏息吾眼故，偶宜顾四方，</p>
<p data-n="72">若见有人至，正视道善来。</p>

<p data-n="73">为察道途险，四处频观望，</p>
<p data-n="74">憩时宜回顾，背面细检索。</p>

<p data-n="75">前后视察已，续行或折返，</p>
<p data-n="76">故于一切时，应视所需行。</p>

<p data-n="77">欲身如是住，安妥威仪已，</p>
<p data-n="78">时时应细察，此身云何住。</p>

<p data-n="79">尽力遍观察，此若狂象心，</p>
<p data-n="80">紧系念法柱，已拴未失否？</p>

<p data-n="81">精进习定者，刹那勿弛散，</p>
<p data-n="82">念念恒伺察，吾意何所之？</p>

<p data-n="83">危难喜庆时，心散亦应安，</p>
<p data-n="84">经说行施时，可舍微细戒。</p>

<p data-n="85">思已欲为时，莫更思他事，</p>
<p data-n="86">心志应专一，且先成办彼。</p>

<p data-n="87">如是事皆成，否则俱不成。</p>
<p data-n="88">随眠不正知，由是不增盛。</p>

<p data-n="89">无义众闲谈，诸多赏心剧，</p>
<p data-n="90">临彼境界时，当断意贪着。</p>

<p data-n="91">无义掘挖割，于地绘图时，</p>
<p data-n="92">当忆如来教，惧罪舍彼行。</p>

<p data-n="93">若身欲移动，或口欲出言，</p>
<p data-n="94">应先观自心，安稳如理行。</p>

<p data-n="95">吾意正生贪，或欲嗔恨时，</p>
<p data-n="96">言行应暂止，如树安稳住。</p>

<p data-n="97">掉举与讽刺，傲慢或骄矜，</p>
<p data-n="98">或欲评论他，或思伪与诈，</p>

<p data-n="99">或思勤自赞，或欲诋毁他，</p>
<p data-n="100">粗言并离间，如树应安住。</p>

<p data-n="101">或思名利敬，若欲差仆役，</p>
<p data-n="102">若欲人侍奉，如树应安住。</p>

<p data-n="103">欲削弃他利，或欲图己利，</p>
<p data-n="104">因是欲语时，如树应安住。</p>

<p data-n="105">不耐懒与惧，无耻言无义，</p>
<p data-n="106">亲友爱若生，如树应安住。</p>

<p data-n="107">应观此染污，好行无义心，</p>
<p data-n="108">知已当对治，坚持守此意。</p>

<p data-n="109">深信极肯定，坚稳恭有礼，</p>
<p data-n="110">知惭畏因果，寂静勤予乐。</p>

<p data-n="111">愚稚意不合，心且莫生厌，</p>
<p data-n="112">彼乃惑所生，思已应怀慈。</p>

<p data-n="113">为自及有情，利行不犯罪，</p>
<p data-n="114">更以幻化观，恒常守此意。</p>

<p data-n="115">吾当再三思，历劫得暇满，</p>
<p data-n="116">故应持此心，不动如须弥。</p>

<p data-n="117">秃鹰贪食肉，争夺扯我尸，</p>
<p data-n="118">若汝不经意，云何今爱惜？</p>

<p data-n="119">意汝于此身，何故执且护？</p>
<p data-n="120">汝彼既各别，于汝何所需？</p>

<p data-n="121">痴意汝云何，不护净树身，</p>
<p data-n="122">何苦勤守护，腐朽臭皮囊？</p>

<p data-n="123">首当以意观，析出表皮层，</p>
<p data-n="124">次以智慧剑，剔肉离身骨。</p>

<p data-n="125">复解诸骨骼，审观至于髓，</p>
<p data-n="126">当自如是究，何处见精妙。</p>

<p data-n="127">如是勤寻觅，若未见精妙，</p>
<p data-n="128">何故犹贪着，爱护此垢身？</p>

<p data-n="129">若垢不堪食，身血不宜饮，</p>
<p data-n="130">肠胃不适吮，身复何所需？</p>

<p data-n="131">贪身唯一因，为护狐鹫食。</p>
<p data-n="132">故应惜此身，独为修诸善，</p>

<p data-n="133">纵汝护如此，死神不留情，</p>
<p data-n="134">夺已施鹫狗，届时复何如？</p>

<p data-n="135">若仆不堪使，主不与衣食，</p>
<p data-n="136">养身而它去，为何善养护？</p>

<p data-n="137">即酬彼薪资，当令办吾利，</p>
<p data-n="138">无益则于彼，一切不应与。</p>

<p data-n="139">念身如舟楫，唯充去来依，</p>
<p data-n="140">为办有情利，修成如意身。</p>

<p data-n="141">自主己身心，恒常露笑颜，</p>
<p data-n="142">平息怒纹眉，众友正实语。</p>

<p data-n="143">移座勿随意，至发大音声，</p>
<p data-n="144">开门勿粗暴，常喜寂静行。</p>

<p data-n="145">水鸥猫盗贼，无声行隐蔽，</p>
<p data-n="146">故成所欲事，能仁如是行。</p>

<p data-n="147">宜善劝勉人，未请饶益语，</p>
<p data-n="148">恭敬且顶戴，恒为众人徒。</p>

<p data-n="149">一切妙隽语，皆赞为善说，</p>
<p data-n="150">暗称他人功，随和他人德，</p>

<p data-n="151">闻人称己德，应忖自有无。</p>
<p data-n="152">一切行为喜，此喜价难估，</p>

<p data-n="153">故当依他德，安享随喜乐。</p>
<p data-n="154">如是今无损，来世乐亦多，</p>

<p data-n="155">反之因嗔苦，后世苦更增。</p>
<p data-n="156">出言当称意，义明语相关，</p>

<p data-n="157">悦意离贪嗔，柔和调适中。</p>
<p data-n="158">眼见有情时，诚慈而视之，</p>

<p data-n="159">念我依于彼，乃能成佛道。</p>
<p data-n="160">恒依强欲乐，或依对治引，</p>

<p data-n="161">以恩悲福田，成就大福善。</p>
<p data-n="162">善巧具信已，即当常修善，</p>

<p data-n="163">众善己应为，谁亦不仰仗。</p>
<p data-n="164">施等波罗蜜，层层渐升进，</p>

<p data-n="165">勿因小失大，大处思利他。</p>
<p data-n="166">前理既已明，应勤饶益他，</p>

<p data-n="167">慧远具悲者，佛亦开诸遮。</p>
<p data-n="168">食当与堕者，无怙住戒者，</p>

<p data-n="169">己食唯适量，三衣余尽施，</p>
<p data-n="170">修行正法身，莫为小故伤，</p>

<p data-n="171">行此众生愿，迅速得圆满。</p>
<p data-n="172">悲愿未清净，不应施此身，</p>

<p data-n="173">今生或他生，利大乃可舍。</p>
<p data-n="174">无病而覆头，缠头或撑伞，</p>

<p data-n="175">手持刀兵杖，不敬勿说法。</p>
<p data-n="176">莫示无伴女，慧浅莫言深，</p>

<p data-n="177">于诸浅深法，等敬渐修习。</p>
<p data-n="178">于诸利根器，不应与浅法，</p>

<p data-n="179">不应舍律行，经咒诳惑人。</p>
<p data-n="180">牙木与唾涕，弃时应掩蔽，</p>

<p data-n="181">用水及净地，不应弃屎尿。</p>
<p data-n="182">食时莫满口，出声与咧嘴，</p>

<p data-n="183">坐时勿伸足，双手莫揉搓。</p>
<p data-n="184">车床幽隐处，莫会他人妇，</p>

<p data-n="185">世间所不信，观询而舍弃。</p>
<p data-n="186">单指莫示意，心当怀恭敬，</p>

<p data-n="187">平伸右手掌，示路亦如是。</p>
<p data-n="188">肩臂莫挥摆，示意以微动，</p>

<p data-n="189">出声及弹指，否则易失仪。</p>
<p data-n="190">睡如佛涅槃，应朝欲方卧，</p>

<p data-n="191">正知并决志，觉已速起身。</p>
<p data-n="192">菩萨诸行仪，经说无有尽，</p>

<p data-n="193">然当尽己力，修持净心行。</p>
<p data-n="194">昼夜当各三，诵读三聚经，</p>

<p data-n="195">依佛菩提心，悔除堕罪余。</p>
<p data-n="196">为自或为他，何时修何行，</p>

<p data-n="197">佛说诸学处，皆当勤修习。</p>
<p data-n="198">佛子不需学，毕竟皆无有，</p>

<p data-n="199">善学若如是，福德焉不至？</p>
<p data-n="200">直接或间接，所行唯利他，</p>

<p data-n="201">为利诸有情，回向大菩提。</p>
<p data-n="202">舍命亦不离，善巧大乘义，</p>

<p data-n="203">安住净律仪，珍贵善知识。</p>
<p data-n="204">应如吉祥生，修学侍师规。</p>

<p data-n="205">此及余学处，阅经即能知，</p>
<p data-n="206">经中学处广，故应阅经藏。</p>

<p data-n="207">首当先阅览，虚空藏经部，</p>
<p data-n="208">亦当勤阅读，学处总集论，</p>

<p data-n="209">佛子恒修行，学集广说故。</p>
<p data-n="210">或暂阅精简，一切经集论。</p>

<p data-n="211">亦当偶披阅，龙树二论典。</p>
<p data-n="212">为护世人心，知已即当行。</p>

<p data-n="213">再三宜深观，身心诸状态，</p>
<p data-n="214">仅此简言之，即护正知义。</p>

<p data-n="215">法应恭谨行，徒说岂有益？</p>
<p data-n="216">唯阅疗病方，疾患云何愈？</p>

</PoemWrapper>