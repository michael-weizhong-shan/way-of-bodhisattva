---
title: "第七品 精进"
sidebar_position: 8
sidebar_label: "第七品 精进"
---

# 第七品 精进

<div style={{ textAlign: 'center', fontSize: '0.8rem', color: '#666' }}>
  寂天菩萨
</div>

import PoemWrapper from '@site/src/components/poem-wrapper';

<PoemWrapper>

<p data-n="1">忍已需精进，精进证菩提，</p>
<p data-n="2">若无风不动，无勤福不生。</p>

<p data-n="3">进即喜于善。下说其违品：</p>
<p data-n="4">同恶散劣事，自轻凌懒惰。</p>

<p data-n="5">贪图懒乐味，习卧嗜睡眠，</p>
<p data-n="6">不厌轮回苦，频生强懈怠。</p>

<p data-n="7">云何犹不知，身陷惑网者，</p>
<p data-n="8">必囚生死狱，正入死神口。</p>

<p data-n="9">渐次杀吾类，汝岂不见乎？</p>
<p data-n="10">然乐睡眠者，如牛见屠夫。</p>

<p data-n="11">通道遍封已，死神正凝望，</p>
<p data-n="12">此时汝何能，贪食复耽眠？</p>

<p data-n="13">死亡速临故，及时应积资，</p>
<p data-n="14">届时方断懒，迟矣有何用？</p>

<p data-n="15">未肇或始作，或唯半成时，</p>
<p data-n="16">死神突然至，呜呼吾命休！</p>

<p data-n="17">因忧眼红肿，面颊泪双垂，</p>
<p data-n="18">亲友已绝望，吾见阎魔使，</p>

<p data-n="19">忆罪怀忧苦，闻声惧堕狱，</p>
<p data-n="20">狂乱秽覆身，届时复何如？</p>

<p data-n="21">死时所怀惧，犹如待宰鱼，</p>
<p data-n="22">何况昔罪引，难忍地狱苦。</p>

<p data-n="23">如婴触沸水，灼伤极刺痛，</p>
<p data-n="24">已造狱业者，云何复逍遥？</p>

<p data-n="25">不勤而冀得，娇弱频造罪，</p>
<p data-n="26">临死犹天人，呜呼定受苦。</p>

<p data-n="27">依此人身筏，能渡大苦海，</p>
<p data-n="28">此筏难复得，愚者勿贪眠。</p>

<p data-n="29">弃舍胜法喜，无边欢乐因，</p>
<p data-n="30">何故汝反喜，散掉等苦因？</p>

<p data-n="31">勿怯聚助缘，策励令自主，</p>
<p data-n="32">自他平等观，勤修自他换。</p>

<p data-n="33">不应自退怯，谓我不能觉，</p>
<p data-n="34">如来实语者，说此真实言：</p>

<p data-n="35">所有蚊虻蜂，如是诸虫蛆，</p>
<p data-n="36">若发精进力，咸证无上觉。</p>

<p data-n="37">况我生为人，明辨利与害，</p>
<p data-n="38">行持若不废，何故不证觉？</p>

<p data-n="39">若言我怖畏，须舍手足等。</p>
<p data-n="40">是昧轻与重，愚者徒自畏。</p>

<p data-n="41">无量俱胝劫，千番受割截，</p>
<p data-n="42">刺烧复分解，今犹未证觉。</p>

<p data-n="43">吾今修菩提，此苦有限期，</p>
<p data-n="44">如为除腹疾，暂受疗割苦。</p>

<p data-n="45">医皆以小苦，疗治令病除，</p>
<p data-n="46">为灭众苦故，当忍修行苦。</p>

<p data-n="47">凡常此疗法，良医皆不用，</p>
<p data-n="48">巧施缓药方，疗治众疴疾。</p>

<p data-n="49">佛陀先令行，蔬菜等布施，</p>
<p data-n="50">习此微施已，渐能施己肉。</p>

<p data-n="51">一旦觉自身，卑微如蔬菜，</p>
<p data-n="52">尔时舍身肉，于彼有何难？</p>

<p data-n="53">身心受苦害，邪见罪为因，</p>
<p data-n="54">恶断则无苦，智巧故无忧。</p>

<p data-n="55">福德引身适，智巧令心安，</p>
<p data-n="56">为众处生死，菩萨岂疲厌？</p>

<p data-n="57">以此菩提心，能尽宿恶业，</p>
<p data-n="58">能聚福德海，故胜诸声闻。</p>

<p data-n="59">故应除疲厌，驾驭觉心驹，</p>
<p data-n="60">从乐趋胜乐，智者谁退怯？</p>

<p data-n="61">勤利生助缘，信解坚喜舍，</p>
<p data-n="62">畏苦思利益，能生希求力。</p>

<p data-n="63">实行控制力，取舍增精进。</p>
<p data-n="64">发愿欲净除，自他诸过失，</p>

<p data-n="65">然尽一一过，须修一劫海。</p>
<p data-n="66">若我未曾有，除过精进分，</p>

<p data-n="67">定受无量苦，吾心岂无惧？</p>
<p data-n="68">发愿欲促成，自他众功德，</p>

<p data-n="69">成此一一德，须修一劫海。</p>
<p data-n="70">然我终未生，应修功德分，</p>

<p data-n="71">无义耗此生，莫名太稀奇！</p>

<p data-n="72">吾昔未供佛，未施喜宴乐，</p>
<p data-n="73">未曾依教行，未满贫者愿，</p>

<p data-n="74">未除怖者惧，未与苦者乐，</p>
<p data-n="75">吾令母胎苦，唯起痛苦已。</p>

<p data-n="76">从昔至于今，于法未信解，</p>
<p data-n="77">故遭此困乏，谁复舍信解？</p>

<p data-n="78">佛说一切善，根本为信解。</p>
<p data-n="79">信解本则为，恒思业因果。</p>

<p data-n="80">痛苦不悦意，种种诸畏惧，</p>
<p data-n="81">所求不顺遂，皆从昔罪生。</p>

<p data-n="82">由行所思善，无论至何处，</p>
<p data-n="83">福报皆现前，供以善果德。</p>

<p data-n="84">恶徒虽求乐，然至一切处，</p>
<p data-n="85">罪报皆现前，剧苦猛摧残。</p>

<p data-n="86">因昔净善业，生居大莲藏，</p>
<p data-n="87">芬芳极清凉，闻食妙佛语，</p>

<p data-n="88">心润光泽生，光照白莲启，</p>
<p data-n="89">托出妙色身，喜成佛前子。</p>

<p data-n="90">因昔众恶业，阎魔诸狱卒，</p>
<p data-n="91">剥皮令受苦，热火熔钢液，</p>

<p data-n="92">淋灌无肤体，炙燃剑矛刺，</p>
<p data-n="93">身肉尽碎裂，纷堕烧铁地。</p>

<p data-n="94">故心应信解，恭敬修善法。</p>
<p data-n="95">轨以金刚幢，行善修自信。</p>

<p data-n="96">首当量己力，自忖应为否，</p>
<p data-n="97">不宜暂莫为，为已勿稍退。</p>

<p data-n="98">退则于来生，串习增罪苦，</p>
<p data-n="99">他业及彼果，卑劣复不成。</p>

<p data-n="100">于善断惑力，应生自信心，</p>
<p data-n="101">吾应独自为，此是业自信。</p>

<p data-n="102">世人随惑转，不能办自利，</p>
<p data-n="103">众生不如我，故我当尽力。</p>

<p data-n="104">他尚勤俗务，我怎悠闲住？</p>
<p data-n="105">亦莫因慢修，无慢最为宜。</p>

<p data-n="106">乌鸦遇死蛇，勇行如大鹏，</p>
<p data-n="107">信心若怯懦，反遭小过损。</p>

<p data-n="108">怯懦舍精进，岂能除福贫？</p>
<p data-n="109">自信复力行，障大也无碍。</p>

<p data-n="110">故心应坚定，奋灭诸罪堕，</p>
<p data-n="111">我若负罪堕，何能超三界？</p>

<p data-n="112">吾当胜一切，不使惑胜我，</p>
<p data-n="113">吾乃佛狮子，应持此自信。</p>

<p data-n="114">以慢而堕落，此惑非胜慢，</p>
<p data-n="115">自信不随惑，此信制惑慢。</p>

<p data-n="116">因慢生傲者，将赴恶趣道，</p>
<p data-n="117">人间欢宴失，为仆食人残，</p>

<p data-n="118">蠢丑体虚弱，轻蔑处处逢。</p>
<p data-n="119">傲慢苦行者，尚属烦恼慢，</p>

<p data-n="120">堪怜宁过此？</p>

<p data-n="121">为胜我慢敌，坚持自信心，</p>
<p data-n="122">此乃胜利者，英豪自信士。</p>

<p data-n="123">若复真实灭，暗延我慢敌，</p>
<p data-n="124">定能成佛果，圆满众生愿。</p>

<p data-n="125">设处众烦恼，千般须忍耐，</p>
<p data-n="126">如狮处狐群，不遭烦恼害。</p>

<p data-n="127">人逢大危难，先护其眼目，</p>
<p data-n="128">如是虽临危，护心不随惑。</p>

<p data-n="129">吾宁被烧杀，甚或断头颅，</p>
<p data-n="130">然终不稍让，屈就烦恼贼。</p>

<p data-n="131">一切时与处，不行无义事。</p>

<p data-n="132">如童逐戏乐，所为众善业，</p>
<p data-n="133">心应极耽着，乐彼无餍足。</p>

<p data-n="134">世人勤求乐，成否犹未定，</p>
<p data-n="135">二利能得乐，不行乐何有？</p>

<p data-n="136">如嗜刃上蜜，贪欲无餍足，</p>
<p data-n="137">感乐寂灭果，求彼何需足？</p>

<p data-n="138">为成所求善，欢喜而趣行，</p>
<p data-n="139">犹如日中象，遇池疾奔入。</p>

<p data-n="140">身心俱疲时，暂舍为久继。</p>
<p data-n="141">事成应尽舍，续行余善故。</p>

<p data-n="142">沙场老兵将，遇敌避锋向，</p>
<p data-n="143">如是回惑刃，巧缚烦恼敌。</p>

<p data-n="144">战阵失利剑，惧杀疾拾取，</p>
<p data-n="145">如是若失念，畏狱速提起。</p>

<p data-n="146">循血急流动，箭毒速遍身，</p>
<p data-n="147">如是惑得便，罪恶尽覆心。</p>

<p data-n="148">如人剑逼身，行持满钵油，</p>
<p data-n="149">惧溢虑遭杀，护戒当如是。</p>

<p data-n="150">复如蛇入怀，疾起速抖落，</p>
<p data-n="151">如是眠懈至，警醒速消除。</p>

<p data-n="152">每逢误犯过，皆当深自责，</p>
<p data-n="153">屡思吾今后，终不犯此过。</p>

<p data-n="154">故于一切时，精勤修正念，</p>
<p data-n="155">依此求明师，圆成正道业。</p>

<p data-n="156">为令堪众善，应于行事前，</p>
<p data-n="157">忆教不放逸，振奋欢喜行。</p>

<p data-n="158">如絮极轻盈，随风任来去，</p>
<p data-n="159">身心若振奋，众善皆易成。</p>

</PoemWrapper>