<div style={{ textAlign: 'center', fontSize: '0.8rem', color: '#666' }}>
  寂天菩萨
</div>

import PoemWrapper from '@site/src/components/poem-wrapper';

<PoemWrapper>

<p data-n="1">一嗔能摧毁，千劫所积聚，</p>
<p data-n="2">施供善逝等，一切诸福善。</p>

<p data-n="3">罪恶莫过嗔，难行莫胜忍，</p>
<p data-n="4">故应以众理，努力修安忍。</p>

<p data-n="5">若心执灼嗔，意即不寂静，</p>
<p data-n="6">喜乐亦难生，烦躁不成眠。</p>

<p data-n="7">纵人以利敬，恩施来依者，</p>
<p data-n="8">施主若易嗔，反遭彼弑害。</p>

<p data-n="9">嗔令亲友厌，虽施亦不依。</p>
<p data-n="10">若心有嗔恚，安乐不久住，</p>

<p data-n="11">嗔敌能招致，如上诸苦患。</p>
<p data-n="12">精勤灭嗔者，享乐今后世。</p>

<p data-n="13">强行我不欲，或挠吾所欲，</p>
<p data-n="14">得此不乐食，嗔盛毁自他。</p>

<p data-n="15">故当尽断除，嗔敌诸粮食，</p>
<p data-n="16">此敌唯害我，更无他余事。</p>

<p data-n="17">遭遇任何事，莫扰欢喜心，</p>
<p data-n="18">忧恼不济事，反失诸善行。</p>

<p data-n="19">若事尚可为，云何不欢喜，</p>
<p data-n="20">若已不济事，忧恼有何益？</p>

<p data-n="21">不欲我与友，历苦遭轻蔑，</p>
<p data-n="22">闻受粗鄙语，于敌则相反。</p>

<p data-n="23">乐因何其微，苦因极繁多。</p>
<p data-n="24">无苦无出离，故心应坚忍。</p>

<p data-n="25">苦行伽那巴，无端忍烧割，</p>
<p data-n="26">吾今求解脱，何故反畏怯？</p>

<p data-n="27">久习不成易，此事定非有，</p>
<p data-n="28">渐习小害故，大难亦能忍。</p>

<p data-n="29">蛇及蚊虻噬，饥渴等苦受，</p>
<p data-n="30">乃至疥疮等，岂非见惯耶？</p>

<p data-n="31">故于寒暑风，病缚捶打等，</p>
<p data-n="32">不宜太娇弱，若娇反增苦。</p>

<p data-n="33">有者见己血，反增其坚勇，</p>
<p data-n="34">有人见他血，惊慌复闷绝，</p>

<p data-n="35">此二大差别，悉由勇怯致。</p>
<p data-n="36">故应轻害苦，莫为诸苦毁。</p>

<p data-n="37">智者纵历苦，不乱心澄明。</p>
<p data-n="38">奋战诸烦恼，虽生多害苦，</p>

<p data-n="39">然应轻彼苦，力克嗔等敌，</p>
<p data-n="40">制惑真勇士，余唯弑尸者。</p>

<p data-n="41">苦害有诸德，厌离除骄慢。</p>
<p data-n="42">悲愍生死众，羞恶乐行善。</p>

<p data-n="43">不嗔胆病等，痛苦大渊薮，</p>
<p data-n="44">云何嗔有情，彼皆缘所成。</p>

<p data-n="45">如人不欲病，然病仍生起，</p>
<p data-n="46">如是不欲恼，烦恼强涌现。</p>

<p data-n="47">心虽不思嗔，而人自然嗔，</p>
<p data-n="48">如是未思生，嗔恼犹自生。</p>

<p data-n="49">所有众过失，种种诸罪恶，</p>
<p data-n="50">彼皆缘所生，全然非自力。</p>

<p data-n="51">彼等众缘聚，不思将生嗔，</p>
<p data-n="52">所生诸嗔恼，亦无已生想。</p>

<p data-n="53">纵许有主物，施设所谓我，</p>
<p data-n="54">主我不故思，将生而生起，</p>

<p data-n="55">不生故无果。常我欲享果，</p>
<p data-n="56">于境则恒散，彼执亦不息。</p>

<p data-n="57">彼我若是常，无作如虚空。</p>
<p data-n="58">纵遇他缘时，不动无变异。</p>

<p data-n="59">作时亦如前，则作有何用？</p>
<p data-n="60">谓作用即此，我作何相干？</p>

<p data-n="61">是故一切法，依他非自主，</p>
<p data-n="62">知已不应嗔，如幻如化事。</p>

<p data-n="63">由谁除何嗔，除嗔不如理，</p>
<p data-n="64">嗔除诸苦灭，故非不应理。</p>

<p data-n="65">故见怨或亲，非理妄加害，</p>
<p data-n="66">思此乃缘生，受之甘如饴。</p>

<p data-n="67">若苦由自取，而人皆厌苦，</p>
<p data-n="68">以是诸有情，皆当无苦楚。</p>

<p data-n="69">或因己不慎，以刺自戮伤，</p>
<p data-n="70">或为得妇心，忧伤复绝食，</p>

<p data-n="71">纵崖或自缢，吞服毒害食，</p>
<p data-n="72">妄以自虐行，于己作损伤。</p>

<p data-n="73">自惜身命者，因惑尚自尽，</p>
<p data-n="74">况于他人身，丝毫无伤损。</p>

<p data-n="75">故于害我者，心应怀慈悯，</p>
<p data-n="76">慈悲纵不起，生嗔亦非当。</p>

<p data-n="77">设若害他人，乃愚自本性，</p>
<p data-n="78">嗔彼则非理，如嗔烧性火。</p>

<p data-n="79">若过是偶发，有情性仁贤，</p>
<p data-n="80">则嗔亦非理，如嗔烟蔽空。</p>

<p data-n="81">棍杖所伤人，不应嗔使者，</p>
<p data-n="82">彼复嗔使故，理应憎其嗔。</p>

<p data-n="83">我昔于有情，曾作如是害，</p>
<p data-n="84">既曾伤有情，理应受此损。</p>

<p data-n="85">敌器与我身，二皆致苦因，</p>
<p data-n="86">双出器与身，于谁该当嗔？</p>

<p data-n="87">身似人形疮，轻触苦不堪，</p>
<p data-n="88">盲目我爱执，遭损谁当嗔？</p>

<p data-n="89">愚夫不欲苦，偏作诸苦因，</p>
<p data-n="90">既由己过害，岂能嗔于人？</p>

<p data-n="91">譬如地狱卒，及诸剑叶林，</p>
<p data-n="92">既由己业生，于谁该当嗔？</p>

<p data-n="93">宿业所引发，令他损恼我，</p>
<p data-n="94">因此若堕狱，岂非我害他？</p>

<p data-n="95">依敌修忍辱，消我诸多罪，</p>
<p data-n="96">怨敌依我者，堕狱久受苦。</p>

<p data-n="97">若我伤害彼，敌反饶益我，</p>
<p data-n="98">则汝粗暴心，何故反嗔彼？</p>

<p data-n="99">若我有功德，必不堕地狱，</p>
<p data-n="100">若吾自守护，则彼何所得？</p>

<p data-n="101">若以怨报怨，则更不护敌，</p>
<p data-n="102">吾行将退失，难行亦毁损。</p>

<p data-n="103">心意无形体，谁亦不能毁。</p>
<p data-n="104">若心执此身，定遭诸苦损，</p>

<p data-n="105">轻蔑语粗鄙，口出恶言辞，</p>
<p data-n="106">于身既无害，心汝何故嗔？</p>

<p data-n="107">谓他不喜我，然彼于现后，</p>
<p data-n="108">不能毁损我，何故厌讥毁？</p>

<p data-n="109">谓碍利养故，纵我厌受损，</p>
<p data-n="110">吾利终须舍，诸罪则久留。</p>

<p data-n="111">宁今速死殁，不愿邪命活，</p>
<p data-n="112">苟安纵久住，终必遭死苦。</p>

<p data-n="113">梦受百年乐，彼人复苏醒，</p>
<p data-n="114">或受须臾乐，梦已此人觉，</p>

<p data-n="115">觉已此二人，梦乐皆不还。</p>
<p data-n="116">寿虽有长短，临终唯如是，</p>

<p data-n="117">设得多利养，长时享安乐，</p>
<p data-n="118">死如遭盗劫，赤裸空手还。</p>

<p data-n="119">谓利能活命，净罪并修福，</p>
<p data-n="120">然为利养嗔，福尽恶当生。</p>

<p data-n="121">若为尘俗活，复因彼退堕，</p>
<p data-n="122">唯行罪恶事，苟活义安在？</p>

<p data-n="123">谓谤令他疑，故我嗔谤者，</p>
<p data-n="124">如是何不嗔，诽谤他人者？</p>

<p data-n="125">谓此唯关他，是故吾堪忍，</p>
<p data-n="126">如是何不忍，烦恼所生谤？</p>

<p data-n="127">于佛塔像法，诽诋损毁者，</p>
<p data-n="128">吾亦不应嗔，因佛远诸害。</p>

<p data-n="129">于害上师尊，及伤亲友者，</p>
<p data-n="130">思彼皆缘生，知已应止嗔。</p>

<p data-n="131">情与无情二，俱害诸有情，</p>
<p data-n="132">云何唯嗔人？故我应忍害。</p>

<p data-n="133">或由愚行害，或因愚还嗔，</p>
<p data-n="134">此中孰无过？孰为有过者？</p>

<p data-n="135">因何昔造业，于今受他害？</p>
<p data-n="136">一切既依业，凭何嗔于彼？</p>

<p data-n="137">如是体解已，以慈互善待，</p>
<p data-n="138">故吾当一心，勤行诸福善。</p>

<p data-n="139">譬如屋着火，燃及他屋时，</p>
<p data-n="140">理当速移弃，助火蔓延草。</p>

<p data-n="141">如是心所贪，能助嗔火蔓，</p>
<p data-n="142">虑火烧德屋，应疾厌弃彼。</p>

<p data-n="143">如彼待杀者，断手获解脱，</p>
<p data-n="144">若以修行苦，离狱岂非善？</p>

<p data-n="145">于今些微苦，若我不能忍，</p>
<p data-n="146">何不除嗔恚，地狱众苦因？</p>

<p data-n="147">为欲曾千返，堕狱受烧烤，</p>
<p data-n="148">然于自他利，今犹未成办。</p>

<p data-n="149">安忍苦不剧，复能成大利，</p>
<p data-n="150">为除众生害，欣然受此苦。</p>

<p data-n="151">人赞敌有德，若获欢喜乐，</p>
<p data-n="152">意汝何不赞，令汝自欢喜？</p>

<p data-n="153">如是所生乐，唯乐无性罪，</p>
<p data-n="154">诸佛皆称许，复是摄他法。</p>

<p data-n="155">谓他获乐故，然汝厌彼乐，</p>
<p data-n="156">则应不予酬，此坏现后世。</p>

<p data-n="157">他赞吾德时，我亦欲他乐，</p>
<p data-n="158">他赞敌功德，何故我不乐？</p>

<p data-n="159">初欲有情乐，而发菩提心，</p>
<p data-n="160">有情今获乐，何故反嗔彼？</p>

<p data-n="161">初欲令有情，成佛受他供，</p>
<p data-n="162">今见人获利，何故生嫉恼？</p>

<p data-n="163">所应恩亲养，当由汝供给，</p>
<p data-n="164">彼今已自立，不喜岂反嗔？</p>

<p data-n="165">不愿人获利，岂愿彼证觉？</p>
<p data-n="166">妒憎富贵者，岂有菩提心？</p>

<p data-n="167">若已从他得，或利在施家，</p>
<p data-n="168">二俱非汝有，施否何相干？</p>

<p data-n="169">何故弃福善，信心与己德？</p>
<p data-n="170">不守己得财，何不自嗔责？</p>

<p data-n="171">于昔所为恶，犹无忧愧色，</p>
<p data-n="172">岂还欲竞胜，曾培福德者。 </p>

<p data-n="173">纵令敌不喜，汝有何可乐？</p>
<p data-n="174">唯盼敌受苦，不成损他因。</p>

<p data-n="175">汝愿纵得偿，他苦汝何乐？</p>
<p data-n="176">若谓满我愿，招祸岂过此？</p>

<p data-n="177">若为嗔渔夫，利钩所钩执，</p>
<p data-n="178">陷我入狱篓，定受狱卒煎。</p>

<p data-n="179">受赞享荣耀，非福非长寿，</p>
<p data-n="180">非力非免疫，非令身安乐。</p>

<p data-n="181">若吾识损益，赞誉有何利？</p>
<p data-n="182">若唯图暂乐，应依赌等酒。</p>

<p data-n="183">若仅为虚名，失财复丧命，</p>
<p data-n="184">誉词何所为，死时谁得乐？</p>

<p data-n="185">沙屋倾颓时，愚童哀极泣，</p>
<p data-n="186">若我伤失誉，岂非似愚童？</p>

<p data-n="187">声暂无心故，称誉何足乐？</p>
<p data-n="188">若谓他喜我，彼赞是喜因？</p>

<p data-n="189">受赞或他喜，于我有何益？</p>
<p data-n="190">喜乐属于彼，少分吾不得。</p>

<p data-n="191">他乐故我乐，于众应如是，</p>
<p data-n="192">他喜而赞敌，何故我不乐？</p>

<p data-n="193">故我受赞时，心若生欢喜，</p>
<p data-n="194">此喜亦非当，唯是愚童行。</p>

<p data-n="195">赞誉令心散，损坏厌离心，</p>
<p data-n="196">令妒有德者，复毁圆满事。</p>

<p data-n="197">以是若有人，欲损吾声誉，</p>
<p data-n="198">岂非救护我，免堕诸恶趣。 </p>

<p data-n="199">吾唯求解脱，无需利敬缚，</p>
<p data-n="200">于解束缚者，何故反生嗔？</p>

<p data-n="201">如我欲趣苦，然蒙佛加被，</p>
<p data-n="202">闭门不放行，云何反嗔彼？</p>

<p data-n="203">谓敌能障福，嗔敌亦非当，</p>
<p data-n="204">难行莫胜忍，云何不忍耶？</p>

<p data-n="205">若我因己过，不堪忍敌害，</p>
<p data-n="206">岂非徒自障，习忍福德因？</p>

<p data-n="207">无害忍不生，怨敌生忍福，</p>
<p data-n="208">既为修福因，云何谓障福？</p>

<p data-n="209">应时来乞者，非行布施障，</p>
<p data-n="210">授戒阿阇黎，亦非障出家。</p>

<p data-n="211">世间乞者众，忍缘敌害稀，</p>
<p data-n="212">若不外植怨，必无为害者。</p>

<p data-n="213">故敌极难得，如宝现贫舍，</p>
<p data-n="214">能助菩提行，故当喜自敌。</p>

<p data-n="215">敌我共成忍，故此安忍果，</p>
<p data-n="216">首当奉献彼，因敌是忍缘。</p>

<p data-n="217">谓无助忍想，故敌非应供，</p>
<p data-n="218">则亦不应供，正法修善因。</p>

<p data-n="219">谓敌思为害，故彼非应供，</p>
<p data-n="220">若如医利我，云何修安忍？</p>

<p data-n="221">既依极嗔心，乃堪修坚忍，</p>
<p data-n="222">故敌是忍因，应供如正法。</p>

<p data-n="223">本师牟尼说，生佛胜福田。</p>
<p data-n="224">常敬生佛者，圆满达彼岸。</p>

<p data-n="225">修法所依缘，有情等诸佛，</p>
<p data-n="226">敬佛不敬众，岂有此道理？</p>

<p data-n="227">非说智德等，由用故云等，</p>
<p data-n="228">有情助成佛，故说生佛等。</p>

<p data-n="229">怀慈供有情，因彼尊贵故，</p>
<p data-n="230">敬佛福德广，亦因佛尊贵。</p>

<p data-n="231">助修成佛故，许众生佛等，</p>
<p data-n="232">然生非等佛，无边功德海。</p>

<p data-n="233">唯佛功德齐，于具少分者，</p>
<p data-n="234">虽供三界物，犹嫌不得足。</p>

<p data-n="235">有情具功德，能生胜佛法，</p>
<p data-n="236">唯因此德符，即应供有情。</p>

<p data-n="237">无伪众生亲，诸佛唯利生，</p>
<p data-n="238">除令有情喜，何足报佛恩？</p>

<p data-n="239">利生方足报，舍身入狱佛，</p>
<p data-n="240">故我虽受害，亦当行众善。</p>

<p data-n="241">诸佛为有情，尚且不惜身，</p>
<p data-n="242">愚痴我何故，骄慢不侍众？</p>

<p data-n="243">众乐佛欢喜，众苦佛伤悲，</p>
<p data-n="244">悦众佛愉悦，犯众亦伤佛。</p>

<p data-n="245">遍身着火者，与欲乐不生，</p>
<p data-n="246">若伤诸有情，云何悦诸佛？</p>

<p data-n="247">因昔害众生，令佛伤心怀，</p>
<p data-n="248">众罪我今悔，祈佛尽宽恕。</p>

<p data-n="249">为令如来喜，止害利世间，</p>
<p data-n="250">任他践吾顶，宁死悦世主。 </p>

<p data-n="251">大悲诸佛尊，视众犹如己，</p>
<p data-n="252">生佛既同体，何不敬众生？</p>

<p data-n="253">悦众令佛喜，能成自利益，</p>
<p data-n="254">能除世间苦，故应常安忍。</p>

<p data-n="255">譬如大王臣，虽伤众多人，</p>
<p data-n="256">谋深虑远者，力堪不报复，</p>

<p data-n="257">因敌力非单，王势即彼援，</p>
<p data-n="258">故敌力虽弱，不应轻忽彼。</p>

<p data-n="259">悲佛与狱卒，吾敌众依怙，</p>
<p data-n="260">故如民侍君，普令有情喜。</p>

<p data-n="261">暴君纵生嗔，不能令堕狱，</p>
<p data-n="262">然犯诸有情，定遭地狱害。</p>

<p data-n="263">如是王虽喜，不能令成佛，</p>
<p data-n="264">然悦诸众生，终成无上觉。 </p>

<p data-n="265">云何犹不见，取悦有情果，</p>
<p data-n="266">来生成正觉，今世享荣耀。</p>

<p data-n="267">生生修忍得，貌美无病障，</p>
<p data-n="268">誉雅命久长，乐等转轮王。</p>

</PoemWrapper>