<div style={{ textAlign: 'center', fontSize: '0.8rem', color: '#666' }}>
  寂天菩萨
</div>

import PoemWrapper from '@site/src/components/poem-wrapper';

<PoemWrapper>

<p data-n="1">此等一切支，佛为智慧说，</p>
<p data-n="2">故欲息苦者，当启空性慧。</p>

<p data-n="3">世俗与胜义，许之为二谛。</p>
<p data-n="4">胜义非心境，说心是世俗。</p>

<p data-n="5">世间见二种，瑜伽及平凡。</p>
<p data-n="6">瑜伽世间破，平凡世间者，</p>

<p data-n="7">复因慧差别，层层更超胜。</p>
<p data-n="8">以二同许喻。为果不观察。</p>

<p data-n="9">世人见世俗，分别为真实，</p>
<p data-n="10">而非如幻化，故诤瑜伽师。</p>

<p data-n="11">色等现量境，共称非智量，</p>
<p data-n="12">彼等诚虚妄，如垢谓净等。</p>

<p data-n="13">为导世间人，佛说无常法，</p>
<p data-n="14">真实非刹那，岂不违世俗？</p>

<p data-n="15">瑜伽量无过，待世谓见真，</p>
<p data-n="16">否则观不净，将违世间见。</p>

<p data-n="17">供幻化生德，如供实有佛。</p>
<p data-n="18">有情若如幻，死已云何生？</p>

<p data-n="19">众缘聚合已，虽幻亦当生，</p>
<p data-n="20">云何因久住，有情成实有？</p>

<p data-n="21">幻人行杀施，无心无罪福，</p>
<p data-n="22">于有幻心者，则生幻罪福。</p>

<p data-n="23">咒等无功德，不生如幻心，</p>
<p data-n="24">种种因缘生，种种如幻物，</p>

<p data-n="25">一缘生一切，毕竟此非有。</p>
<p data-n="26">胜义若涅槃，世俗悉轮回，</p>

<p data-n="27">则佛亦轮回，菩提行何用？</p>
<p data-n="28">诸缘若未绝，纵幻亦不灭，</p>

<p data-n="29">诸缘若断绝，俗中亦不生。</p>
<p data-n="30">乱识若亦无，以何缘幻境？</p>

<p data-n="31">若许无幻境，心识何所缘？</p>
<p data-n="32">所缘异实境，境相即心体。</p>

<p data-n="33">幻境若即心，何者见何者？</p>
<p data-n="34">世间主亦言，心不自见心，</p>

<p data-n="35">犹如刀剑锋，不能自割自。</p>
<p data-n="36">若谓如灯火，如实明自身。</p>

<p data-n="37">灯火非自明，其无暗蔽故。</p>
<p data-n="38">如晶青依他，物青不依他，</p>

<p data-n="39">如是亦得见，识依不依他。</p>
<p data-n="40">非于非青性，而自成青性。</p>

<p data-n="41">若谓识了知，故说灯能明。</p>
<p data-n="42">自心本自明，由何识知耶？</p>

<p data-n="43">若识皆不见，则明或不明，</p>
<p data-n="44">犹如石女媚，说彼亦无义。</p>

<p data-n="45">若无自证分，心识怎忆念？</p>
<p data-n="46">心境相连故，能知如鼠毒。</p>

<p data-n="47">心通远见他，近故心自明。</p>
<p data-n="48">然涂炼就药，见瓶不见药。</p>

<p data-n="49">见闻与觉知，于此不遮除。</p>
<p data-n="50">此处所遮者，苦因执谛实。</p>

<p data-n="51">幻境非心外，亦非全无异，</p>
<p data-n="52">若实怎非异？非异则非实。</p>

<p data-n="53">幻境非实有，能见心亦然。</p>
<p data-n="54">轮回依实法，否则如虚空。</p>

<p data-n="55">无实若依实，云何有作用？</p>
<p data-n="56">汝心无助伴，应成独一体。</p>

<p data-n="57">若心离所取，众皆成如来。</p>
<p data-n="58">施设唯识义，究竟有何德？</p>

<p data-n="59">虽知法如幻，岂能除烦恼？</p>
<p data-n="60">如彼幻变师，亦贪所变女。</p>

<p data-n="61">幻师于所知，未断烦恼习，</p>
<p data-n="62">空性习气弱，故见犹生贪。</p>

<p data-n="63">若久修空性，必断实有习，</p>
<p data-n="64">由修无所有，后亦断空执。</p>

<p data-n="65">观法无谛实，不得谛实法。</p>
<p data-n="66">无实离所依，彼岂依心前？</p>

<p data-n="67">若实无实法，悉不住心前，</p>
<p data-n="68">彼时无余相，无缘最寂灭。</p>

<p data-n="69">摩尼如意树，无心能满愿，</p>
<p data-n="70">因福与宿愿，诸佛亦现身。</p>

<p data-n="71">如人修鹏塔，塔成彼人逝。</p>
<p data-n="72">虽逝经久远，灭毒用犹存。</p>

<p data-n="73">随修菩提行，圆成正觉塔，</p>
<p data-n="74">菩萨虽入灭，能成众利益。</p>

<p data-n="75">供养无心物，云何能得果？</p>
<p data-n="76">供奉今昔物，经说福等故。</p>

<p data-n="77">供以真俗心，经说皆获福，</p>
<p data-n="78">如供实有佛，能得果报然。</p>

<p data-n="79">见谛则解脱，何需见空性？</p>
<p data-n="80">般若经中说：无慧无菩提。</p>

<p data-n="81">大乘若不成，汝教云何成？</p>
<p data-n="82">二皆许此故。汝初亦不许。</p>

<p data-n="83">何缘信彼典，大乘亦复然，</p>
<p data-n="84">二许若成真，吠陀亦成真。</p>

<p data-n="85">小诤大乘故。外道于阿含，</p>
<p data-n="86">自他于他教，二诤悉应舍。</p>

<p data-n="87">若语入经藏，即许为佛语，</p>
<p data-n="88">三藏大乘教，云何汝不许？</p>

<p data-n="89">若因一不摄，一切皆有过，</p>
<p data-n="90">则当以一同，一切成佛语。</p>

<p data-n="91">诸圣大迦叶，佛语未尽测，</p>
<p data-n="92">谁因汝不解，废持大乘教？</p>

<p data-n="93">比丘为教本，彼亦难安立，</p>
<p data-n="94">心有所缘者，亦难住涅槃。</p>

<p data-n="95">断惑若即脱，彼无间应尔，</p>
<p data-n="96">彼等虽无惑，犹见业功能。</p>

<p data-n="97">若谓无爱取，故定无后有，</p>
<p data-n="98">此非染污爱，如痴云何无？</p>

<p data-n="99">因受缘生爱，彼等仍有受。</p>
<p data-n="100">心识有所缘，彼仍住其中。</p>

<p data-n="101">若无空性心，灭已复当生，</p>
<p data-n="102">犹如无想定，故当修空性。</p>

<p data-n="103">为度愚苦众，菩萨离贪惧，</p>
<p data-n="104">悲智住轮回，此即悟空果。</p>

<p data-n="105">空性能对治，烦恼所知障，</p>
<p data-n="106">欲速成佛者，何不修空性？</p>

<p data-n="107">不应妄破除，如上空性理，</p>
<p data-n="108">切莫心生疑，如理修空性。</p>

<p data-n="109">执实能生苦，于彼应生惧，</p>
<p data-n="110">悟空能息苦，云何畏空性？</p>

<p data-n="111">实我若稍存，于物则有惧，</p>
<p data-n="112">既无少分我，谁复生畏惧？</p>

<p data-n="113">齿发甲非我，我非骨及血，</p>
<p data-n="114">非涎非鼻涕，非脓非胆汁，</p>

<p data-n="115">非脂亦非汗，非肺亦非肝，</p>
<p data-n="116">我非余内脏，亦非屎与尿，</p>

<p data-n="117">肉与皮非我，脉气热非我，</p>
<p data-n="118">百窍亦复然，六识皆非我。</p>

<p data-n="119">声识若是常，一切时应闻，</p>
<p data-n="120">若无所知声，何理谓识声？</p>

<p data-n="121">无识若能知，则树亦应知，</p>
<p data-n="122">是故定应解：无境则无知。</p>

<p data-n="123">若谓彼知色。彼时何不闻？</p>
<p data-n="124">若谓声不近，则知识亦无。</p>

<p data-n="125">闻声自性者，云何成眼识？</p>
<p data-n="126">一人成父子，假名非真实。</p>

<p data-n="127">忧喜暗三德，非子亦非父。</p>
<p data-n="128">彼无闻声性，不见彼性故。</p>

<p data-n="129">如妓异状见。是识即非常。</p>
<p data-n="130">谓异样一体。彼一未曾有，</p>

<p data-n="131">异样若非真，自性复为何？</p>
<p data-n="132">若谓即是识，众生将成一。</p>

<p data-n="133">心无心亦一，同为常有故。</p>
<p data-n="134">差殊成妄时，何为共同依？</p>

<p data-n="135">无心亦非我，无心则如瓶。</p>
<p data-n="136">谓合有心故，知成无知灭。</p>

<p data-n="137">若我无变异，心于彼何用？</p>
<p data-n="138">无知复无用，虚空亦成我。</p>

<p data-n="139">若我非实有，业果系非理，</p>
<p data-n="140">已作我既灭，谁复受业报？</p>

<p data-n="141">作者受者异，报时作者亡。</p>
<p data-n="142">汝我若共许，诤此有何义？</p>

<p data-n="143">因时见有果，此见不可能。</p>
<p data-n="144">依一相续故，佛说作者受。</p>

<p data-n="145">过去未来心，俱无故非我。</p>
<p data-n="146">今心若是我，彼灭则我亡。</p>

<p data-n="147">犹如芭蕉树，剥析无所有，</p>
<p data-n="148">如是以慧观，觅我见非实。</p>

<p data-n="149">有情若非有，于谁起悲愍？</p>
<p data-n="150">立誓成佛者，因痴虚设有。</p>

<p data-n="151">无人谁得果？许由痴心得。</p>
<p data-n="152">为息众生苦，不应除此痴。</p>

<p data-n="153">我慢痛苦因，惑我得增长。</p>
<p data-n="154">谓慢不能除，修无我最胜。</p>

<p data-n="155">身非足小腿，腿臀亦非身，</p>
<p data-n="156">腹背及胸肩，彼等复非身，</p>

<p data-n="157">侧肋手非身，腋窝肩非身，</p>
<p data-n="158">内脏头与颈，彼等皆非身，</p>

<p data-n="159">此中孰为身？</p>

<p data-n="160">诸身遍散住，一切诸支分，</p>
<p data-n="161">分复住自分，身应住何处？</p>

<p data-n="162">若谓吾一身，分住手等分，</p>
<p data-n="163">则尽手等数，应成等数身。</p>

<p data-n="164">内外若无身，云何手有身？</p>
<p data-n="165">手等外无他，云何有彼身？</p>

<p data-n="166">无身因愚迷，于手生身觉，</p>
<p data-n="167">如因石状殊，误彼为真人，</p>

<p data-n="168">众缘聚合时，见石状似人，</p>
<p data-n="169">如是于手等，亦见实有身。</p>

<p data-n="170">手复指聚故，理当成何物？</p>
<p data-n="171">能聚由聚成，聚者犹可分。</p>

<p data-n="172">分复析为尘，尘析为方分，</p>
<p data-n="173">方分离部分，如空无微尘。</p>

<p data-n="174">是故聪智者，谁贪如梦身？</p>

<p data-n="175">如是身若无，岂贪男女相？</p>
<p data-n="176">苦性若实有，何不损极乐？</p>

<p data-n="177">乐实则甘等，何不解忧苦？</p>
<p data-n="178">若谓苦强故，不觉彼乐受。</p>

<p data-n="179">既非领纳性，云何可谓受？</p>
<p data-n="180">若谓有微苦，岂非已除粗？</p>

<p data-n="181">谓彼即余乐，微苦岂非乐？</p>
<p data-n="182">倘因逆缘故，苦受不得生，</p>

<p data-n="183">此岂非成立，分别受是执？</p>
<p data-n="184">故应修空性，对治实有执，</p>

<p data-n="185">观慧良田中，能长瑜伽食。</p>
<p data-n="186">根境若间隔，彼二怎会遇？</p>

<p data-n="187">无隔二成一，谁复遇于谁？</p>
<p data-n="188">尘尘不相入，无间等大故。</p>

<p data-n="189">不入则无合，无合则不遇。</p>
<p data-n="190">无分而能遇，云何此有理？</p>

<p data-n="191">若见请示我，无分相遇尘。</p>
<p data-n="192">意识无色身，遇境不应理。</p>

<p data-n="193">聚亦无实故，如前应观察。</p>
<p data-n="194">若触非真有，则受从何生？</p>

<p data-n="195">何故逐尘劳，何苦伤何人？</p>
<p data-n="196">若见无受者，亦无实领受，</p>

<p data-n="197">见此实性已，云何爱不灭？</p>
<p data-n="198">所见或所触，性皆如梦幻。</p>

<p data-n="199">与心俱生故，受非心能见。</p>
<p data-n="200">后念唯能忆，非能受前心，</p>

<p data-n="201">不能自领纳，亦非它能受。</p>
<p data-n="202">毕竟无受者，故受非真有，</p>

<p data-n="203">谁言此幻受，能害无我聚？</p>
<p data-n="204">意不住诸根，不住色与中，</p>

<p data-n="205">不住内或外，余处亦不得。</p>
<p data-n="206">非身非异身，非合亦非离，</p>

<p data-n="207">无少实性故，有情性涅槃。</p>
<p data-n="208">离境先有识，缘何而生识？</p>

<p data-n="209">识境若同时，已生何待缘？</p>
<p data-n="210">识若后境起，缘何而得生？</p>

<p data-n="211">故应不能知，诸法实有生。</p>
<p data-n="212">若无世俗谛，云何有二谛？</p>

<p data-n="213">世俗若因他，有情岂涅槃？</p>
<p data-n="214">此由他分别，彼非自世俗。</p>

<p data-n="215">后决定则有，非故无世俗。</p>
<p data-n="216">分别所分别，二者相依存。</p>

<p data-n="217">是故诸观察，皆依世共称。</p>
<p data-n="218">以析空性心，究彼空性时，</p>

<p data-n="219">若复究空智，应成无穷过。</p>
<p data-n="220">悟明所析空，理智无所依，</p>

<p data-n="221">无依故不生，说此即涅槃。</p>
<p data-n="222">心境实有宗，理极难安立。</p>

<p data-n="223">若境由识成，依何立识有？</p>
<p data-n="224">若识由境成，依何立所知？</p>

<p data-n="225">心境相待有，二者皆无实，</p>
<p data-n="226">无子则无父，无父谁生子？</p>

<p data-n="227">无子也无父，如是无心境。</p>
<p data-n="228">如芽从种生，因芽知有种，</p>

<p data-n="229">由境所生识，何不知有境？</p>
<p data-n="230">由彼异芽识，虽知有芽种，</p>

<p data-n="231">然心了境时，凭何知有识？</p>
<p data-n="232">世人亦能见，一切能生因，</p>

<p data-n="233">如莲根茎等，差别前因生。</p>
<p data-n="234">谁作因差别？由昔诸异因。</p>

<p data-n="235">何故因生果？从昔因力故。</p>
<p data-n="236">自在天是因，何为自在天？</p>

<p data-n="237">若谓许大种，何必唯执名？</p>
<p data-n="238">无心大种众，非常亦非天，</p>

<p data-n="239">不净众所践，定非自在天。</p>
<p data-n="240">彼天非虚空，非我前已破，</p>

<p data-n="241">若谓非思议，说彼有何义？</p>
<p data-n="242">云何此彼生？我及自在天，</p>

<p data-n="243">大种岂非常？识从所知生，</p>
<p data-n="244">苦乐无始业？何为彼所生？</p>

<p data-n="245">若谓因无始。彼果岂有始？</p>
<p data-n="246">彼既不依他，何故不常作？</p>

<p data-n="247">若皆彼所造，彼需观待何？</p>
<p data-n="248">若依缘聚生，生因则非彼。</p>

<p data-n="249">缘聚则定生，不聚无生力。</p>
<p data-n="250">若非自在欲，缘生依他力。</p>

<p data-n="251">若因欲乃作，何名自在天？</p>
<p data-n="252">微尘万法因，于前已破讫。</p>

<p data-n="253">常主众生因，数论师所许。</p>
<p data-n="254">喜乐忧与暗，三德平衡状，</p>

<p data-n="255">说彼为主体，失衡变众生。</p>
<p data-n="256">一体有三性，非理故彼无。</p>

<p data-n="257">如是德非有，彼复各三故。</p>
<p data-n="258">若无此三德，杳然不闻声。</p>

<p data-n="259">衣等无心故，亦无苦乐受。</p>
<p data-n="260">谓此即因性，岂非已究讫？</p>

<p data-n="261">汝因具三德，从彼不生布。</p>
<p data-n="262">若布生乐等，无布则无乐。</p>

<p data-n="263">故乐常等性，毕竟不可得。</p>
<p data-n="264">乐等若恒存，苦时怎无乐？</p>

<p data-n="265">若谓乐衰减，彼岂有强弱？</p>
<p data-n="266">舍粗而变细，彼乐应非常。</p>

<p data-n="267">如是何不许，一切法非常，</p>
<p data-n="268">粗既不异乐，显然乐非常。</p>

<p data-n="269">因位须许有，无终不生故。</p>
<p data-n="270">显果虽不许，隐果仍许存。</p>

<p data-n="271">因时若有果，食成啖不净，</p>
<p data-n="272">复应以布值，购穿棉花种。</p>

<p data-n="273">谓愚不见此，然智所立言，</p>
<p data-n="274">世间亦应知。何故不见果？</p>

<p data-n="275">世见若非量，所见应失真。</p>
<p data-n="276">若量皆非量，量果岂非假？</p>

<p data-n="277">故汝修空性，亦应成错谬。</p>
<p data-n="278">不依所察实，不取彼无实，</p>

<p data-n="279">所破实既假，无实定亦假，</p>
<p data-n="280">如人梦子死，梦中知无子，</p>

<p data-n="281">能遮有子想，彼遮也是假。</p>
<p data-n="282">如是究诸法，则知非无因，</p>

<p data-n="283">亦非住各别，合集诸因缘，</p>
<p data-n="284">亦非从他来，非住非趋行。</p>

<p data-n="285">愚痴所执谛，何异幻化物？</p>
<p data-n="286">幻物及众因，所变诸事物，</p>

<p data-n="287">应详审观彼，何来何所之？</p>
<p data-n="288">缘合见诸物，无因则不见，</p>

<p data-n="289">虚伪如影像，彼中岂有真？</p>
<p data-n="290">若法已成有，其因何所需？</p>

<p data-n="291">若法本来无，云何需彼因？</p>
<p data-n="292">纵以亿万因，无不变成有。</p>

<p data-n="293">无时怎成有？成有者为何？</p>
<p data-n="294">无时若无有，何时方成有？</p>

<p data-n="295">于有未生时，是犹未离无。</p>
<p data-n="296">倘若未离无，则无生有时。</p>

<p data-n="297">有亦不成无，应成二性故。</p>
<p data-n="298">自性不成灭，有法性亦无。 </p>

<p data-n="299">是故诸众生，毕竟不生灭。</p>
<p data-n="300">众生如梦幻，究时同芭蕉，</p>

<p data-n="301">涅槃不涅槃，其性悉无别。</p>
<p data-n="302">故于诸空法，何有得与失？</p>

<p data-n="303">谁人恭敬我？谁复轻蔑我？</p>
<p data-n="304">苦乐由何生？何足忧与喜？</p>

<p data-n="305">若于性中觅，孰为爱所爱？</p>
<p data-n="306">细究此世人，谁将辞此世？</p>

<p data-n="307">孰生孰当生？谁为亲与友？</p>
<p data-n="308">如我当受持，一切如虚空？</p>

<p data-n="309">世人欲求乐，然由诤斗因，</p>
<p data-n="310">频生烦乱喜。勤求生忧苦，</p>

<p data-n="311">互诤相杀戮，造罪艰困活。</p>
<p data-n="312">虽数至善趣，频享众欢乐，</p>

<p data-n="313">死已堕恶趣，久历难忍苦。</p>
<p data-n="314">三有多险地，于此易迷真，</p>

<p data-n="315">迷悟复相违，生时尽迷真。</p>
<p data-n="316">将历难忍苦，无边如大海。</p>

<p data-n="317">苦海善力微，寿命亦短促，</p>
<p data-n="318">为活及无病，强忍饥疲苦。</p>

<p data-n="319">睡眠受他害，伴愚行无义，</p>
<p data-n="320">无义命速逝，观慧极难得。</p>

<p data-n="321">此生有何法，除灭散乱习？</p>
<p data-n="322">此时魔亦勤，诱堕于恶趣，</p>

<p data-n="323">彼复邪道多，难却正法疑。</p>
<p data-n="324">暇满难再得，佛世难复值，</p>

<p data-n="325">惑流不易断，呜呼苦相续！</p>
<p data-n="326">轮回虽极苦，痴故不自觉，</p>

<p data-n="327">众生溺苦流，呜呼堪悲愍！</p>
<p data-n="328">如人数沐浴，或数入火中，</p>

<p data-n="329">如是虽极苦，犹自引为乐。</p>
<p data-n="330">如是诸众生，度日若无死，</p>

<p data-n="331">今生遭弑杀，后世堕恶趣。</p>
<p data-n="332">自聚福德云，何时方能降，</p>

<p data-n="333">利生安乐雨，为众息苦火？</p>
<p data-n="334">何时心无缘，诚敬集福德，</p>

<p data-n="335">于执有众生，开示空性理？</p>

</PoemWrapper>